---
layout: page
title: Om femme food
date: 2013-05-27
---

Vi er to søstre, som har startet Femme Food. Bloggen skal være med til at
inspirere til nemme og lækre opskrifter og tager udgangspunkt i laktose-, gluten- og/eller sukkerfri madlavning.
[ ![](http://1.bp.blogspot.com/-pGFdQL0cPtw/UgNgLC1WU7I/AAAAAAAABCM/aS32fZkhv8c/s1600/s%C3%B8strene_femmefood.png) ](http://1.bp.blogspot.com/-pGFdQL0cPtw/UgNgLC1WU7I/AAAAAAAABCM/aS32fZkhv8c/s1600/s%C3%B8strene_femmefood.png)

Vi elsker livsglad mad, der for os betyder mad, som både er en gevinst for
kroppen og mentalt velvære. Vi bor sammen, men spiser vidt forskelligt. Annika spiser efter Femme Food's principper, mens Winnie spiser som en gennemsnits dansker.

## Skribenten, vidensindsamleren og kogekonen, Annika:
Lillesøster Annika studerer til dagligt molekylær ernæring og fødevareteknologi på [Aarhus Universitet](http://kandidat.au.dk/molekylaer-ernaering-og-foedevareteknologi/). Hun har i perioder af sit liv været plaget af
eksem. I 2010 fandt hun ud af, at hun havde mælkeallergi dvs. hun ikke kan tåle
proteinet kasein i mælkeprodukter. Lige siden har hun ændret sine kostvaner, og
det har givet gevinst! For det første er eksemen forsvundet, men samtidig har
hun fået øjnene op for en helt ny verden af mad og sammensætningerne af dette.

## Fotografen, idémageren og layouteren, Winnie:
Storesøster Winnie er i gang med fotografuddannelsen. Hun arbejder til dagligt
hos [Moment Fotografi](http://momentfotografi.dk/), som hovedsagligt beskæftiger
sig med mad-fotografering. I fritiden driver hun [Winnie
Methmann](http://www.winniemethmann.com/), hvor hun primært skyder mode-billeder.
Hun har en passion for livsglad mad, som giver styrke og velvære for kroppen.



## Motivation til bloggen
Hele grundlaget for bloggen er at give idéer og inspiration til mælke- og glutenallergikere. Det hele startede med at jeg (Annika) i 2010 ændrede mine spisevaner radikalt efter jeg fandt ud af, at jeg ikke kunne tåle mælkeprodukter. Jeg synes, at det var svært at finde spændende og inspirende opskrifter til mælkeallergikere og allergikere generelt. Her dukkede idéen til Femme Food op. Vi vil gerne gennem bloggen dele ud af vores viden og opskrifter. 

Winnie tester opskrifterne på bloggen, men spiser en kost, som går udover disse madpricipper. Hun drikker både mælk og spiser rugbrødder. Med det vil vi gerne sige at Femme Food er et koncept rettet mod allergikere, men andre som finder vores blog spændende er selvfølgelig meget velkomne til at lade sig inspirere! 





## Opbygningen af Femme Food

Vi har i toppen af hver opskrift skrevet, om den er laktosefri, glutenfri
og/eller sukkerfri, da det skal gøre det let og overskueligt for læseren at vælge
eller fravælge de opskrifter, som passer til ens behov.

Vi har valgt at skrive laktosefri, da de fleste mennesker bedst kender til
laktoseintolerance og er den mest udbredte form for mælkeallergi (70% af jordensbefolkning og 4% af  den
danske befolkning). Laktose er mælkesukkkeret i mælkeprodukter. Selvom jeg (Annika) selv
er allergisk overfor kasein findes både laktose og kasein i højere eller mindre
grad i alle mælkeprodukter.

Desuden har jeg valgt at angive, hvis opskrifterne er glutenfri, da nogle
mennesker lider af cøliaki, som er en tilstand, hvor man har allergi overfor
kornbestanddelen, gluten, som findes i rug, spelt, hvede, havre (kan også fås
uden gluten) osv.

Desuden kan jeg selv mærke markant forskel, om jeg spiser mad med gluten eller ej. Jeg får en meget oppustet mave af glutenholdigt mad. Så jeg har skåret ned på mit indtag af mad indeholdende gluten.

Til sidst har vi tilføjet kategorien sukkerfri, og med dette mener vi tilsat,
raffineret sukker. Der er i dag mange produkter, som har tilsat sukker, og det
medfører et kæmpe forbrug af sukker. Ligeledes er antallet af diabetekere fordoblet de seneste 10 år (2002-2012). I dag er der i Danmark 320.545 diabetikere, hvilket svarer til 5,7% af befolkning. [Diabetes foreningen](http://diabetes.dk/presse/diabetes-i-tal/diabetes-i-danmark.aspx)

Jeg (Annika) prøver at begrænse indtaget af sukker,
men ikke sagt på denne måde, at der ikke er plads til lørdagsslik en gang i
mellem.

Hvis der er spørgsmål eller kommentarer er du meget velkommen til at kontakte os på femmefood@femmefood.com.

Og til sidst vil vi gerne sige: Vi synes, at du skal finde den madstil og de spisevaner, som passer til lige netop din krop og dine behov!

God læselyst! :-)
