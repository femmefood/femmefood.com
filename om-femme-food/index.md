---
layout: page
title: Om femme food
date: 2013-05-27
---

Vi er to søstre, som har startet Femme Food. Bloggen skal være med til at
inspirere til nemme og lækre opskrifter og tager udgangspunkt i laktose-,
gluten- og/eller sukkerfri madlavning.

[ ![](http://1.bp.blogspot.com/-pGFdQL0cPtw/UgNgLC1WU7I/AAAAAAAABCM/aS32fZkhv8c/s1600/s%C3%B8strene_femmefood.png) ](http://1.bp.blogspot.com/-pGFdQL0cPtw/UgNgLC1WU7I/AAAAAAAABCM/aS32fZkhv8c/s1600/s%C3%B8strene_femmefood.png)

Vi elsker livsglad mad, der for os betyder mad, som både er en gevinst for
kroppen og mentalt velvære. Det handler ikke om madfanatisme eller madreligion.
Vi prikker blot lidt til den danske madkultur og giver madklassiskerne et
alternativt touch.

## Skribenten, vidensindsamleren og kogekonen, Annika:
Lillesøster Annika studerer til dagligt molekylær ernæring og fødevareteknologi på [Aarhus Universitet](http://kandidat.au.dk/molekylaer-ernaering-og-foedevareteknologi/). Hun har i perioder af sit liv været plaget af
eksem. I 2010 fandt hun ud af, at hun havde mælkeallergi dvs. hun ikke kan tåle
proteinet kasein i mælkeprodukter. Lige siden har hun ændret sine kostvaner, og
det har givet gevinst! For det første er eksemen forsvundet, men samtidig har
hun fået øjnene op for en helt ny verden.

## Fotografen, idémageren og layouteren, Winnie:
Storesøster Winnie er i gang med fotografuddannelsen. Hun arbejder til dagligt
hos [Moment Fotografi](http://momentfotografi.dk/), som hovedsagligt beskæftiger
sig med mad-fotografering. I fritiden driver [Winnie
Methmann](http://www.winniemethmann.com/), hvor hun primært skyder mode-billeder.
Hun har en passion for livsglad mad, som giver styrke og velvære for kroppen.
Hun er ikke til at styre i et køkken, da hun elsker at eksperimentere med nye
sammensætninger og afprøve nye opskrifter.

Vi har mærket og opdaget glæden ved vores ændrede spisevaner. Vi ønsker derfor
at dele ud af vores egne erfaringer og håber, at vi kan være en inspiration i
dit køkken.



## Motivation
Hele grundlaget for bloggen er at give idéer og inspiration til dig som læser. Det hele startede med at Annika ændrede sin spisevaner radikalt efter hun fandt ud af, at hun ikke kunne tåle mælkeprodukter. Winne hoppede med på vognen. Her dukkede idéen op med Femme Food, da vi gerne vil dele ud af vores viden og opskrifter. Vi synes, at det var svært at finde opskrifter på allergivenligtmad. Der er sket meget siden vi startede, der er kommet mange blogs til siden og der er kommet kæmpestor fokus på mad, hvad vi spiser...


## Opbygningen af Femme Food

Vi har i toppen af hver opskrift skrevet, om den er uden laktose, gluten
og/eller sukker, da det skal gøre det let og overskueligt for læseren at vælge
eller fravælge de opskrifter, som passer til ens behov.

Jeg har valgt at skrive `Laktosefri`, da de fleste mennesker bedst kender til
laktoseintolerance og er den mest udbredte form for mælkeallergi (4% af  den
danske befolkning). Laktose er mælkesukkkeret i mælkeprodukter. Selvom jeg selv
er allergisk overfor kasein findes både laktose og kasein i højere eller mindre
grad i alle mælkeprodukter.

Desuden har jeg valgt at angive, hvis opskrifterne er `Glutenfri`, da nogle
mennesker lider af cøliaki, som er en tilstand, hvor man har allergi overfor
kornbestanddelen, gluten, som findes i rug, spelt, hvede, havre (kan også fås
uden gluten) osv.

Desuden har jeg selv de seneste par måneder skåret kraftigt ned for og i nogle
perioder helt fravalgt forbruget af kornprodukter indeholdende gluten, da jeg
har villet lave et lille forsøg med, om gluten var skyld i min oppustede mave og
træthed. Det har vist sig, at maven ikke bliver oppustet, når jeg fravælger
gluten og det er lang tid siden, at jeg har fået en eftermiddagslur.

Jeg har til sidst tilføjet `Sukkerfri`, og med dette mener jeg tilsat,
raffineret sukker. Der er i dag mange produkter, som har tilsat sukker, og det
medfører et kæmpe forbrug af sukker. Jeg prøver at begrænse indtaget af sukker,
men ikke sagt på denne måde, at der ikke er plads til lørdagsslik en gang i
mellem.

God læselyst! :-)
