---
layout: post
title: Ristet müsli med soja-yoghurt og tørrede pærer!
date: 2013-09-09
tags:
 - Solsikkekerner
 - Græskarkerner
 - Stevia
 - Havregryn
 - Pærer
 - Kanel
categories:
 - Laktosefri
 - Glutenfri
 - Sukkerfri
---

Jeg har i laaaang tid spist boghvedegrød med blåbær og et drys kanel (se 
[her](http://www.femmefood.com/2013/05/laktose-og-glutenfri-boghvedegrd-et-af.html))
til morgenmad. Nu synes jeg, at det er på tide at prøve noget nyt! Så jeg har
kastet mig ud i en omgang soja-yoghurt med hjemmelavet müsli og tørrede pærer
med kanel. Det vil jeg sige ikke er et dårligt bytte :) De tørrede pærer
omdanner yoghurten til en frisk frugt-yoghurt og müsli'en er med til at gøre den
mere crunshy, mmmh :)
 
[ ![](http://1.bp.blogspot.com/-vJNNgGndMm0/Ui46rpOdkYI/AAAAAAAABDU/c_a3wuRRzgA/s1600/Ristet_musli_01.png) ](http://1.bp.blogspot.com/-vJNNgGndMm0/Ui46rpOdkYI/AAAAAAAABDU/c_a3wuRRzgA/s1600/Ristet_musli_01.png)

## Ristet müsli:
- 3 dl. glutenfrit havregryn
- 1 dl. solsikkekerner
- 1 dl. græskarkerner
- 1 dl. soja-flager
- 1 dl. stevia
- rapsolie

### Tilberedning

1. Bland havregryn, kerner og flager i en skål.
2. Kom en pande på komfuret og tænd på over middel.
3. Kom rapsolie på panden.
4. Kom en halv deciliter stevia i et decilitermål og tilsæt en smule vand og rør
   rundt med en ske.
5. Kom den flydende masse på den varme pande og tilsæt derefter halvdelen af
   müsli-blandingen.
6. Vend blandingen med en palet og lad dem blive på panden til kernerne begynder
   at få en gylden farve.
7. Kom den færdige müsli-blandingen over på et stykke bagepapir på en bageplade
   og lad müsli'en køle af. 
8. Gentag proceduren for den anden halvdel af müsli-blandingen. Det giver nemlig
   den bedste sprødhed :)

## Soja-yoghurt
 - 150 ml. Provamel eller Alpro soja-yoghurt til en potion. (fås i 500 ml. bøtter)

## Tørrede pærer:
- 4 pærer
- kanel

### Tilberedning
1. Tænd ovnen på 70 C.
2. Udhul kernehuset med en æble-udhuler.
3. Skær pærerne i tynde skiver.
4. Kom pærerne på en bageplade med bagepapir.
5. Drys pærerne med kanel.
6. Kom dem ind i ovnen og bag dem i 4 timer.

## Frække facts
Pærer hører til rosenfamilien og er blevet udbredt i Europa af de gamle romere.
Pærer er dog i dag desværre en nedprioriteret frugt, da æbler dyrkes 6 gange så
meget herhjemme.
De findes i mange forskellige former og farver. Hver sort har hver sin sprødhed
og sødme. Udover den skønne smag indeholder pærer A- og C-vitaminer og kalium,
men ikke at forglemme, at de også er rige på kostfibre.
