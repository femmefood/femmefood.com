---
layout: post
title: Glædelig farsdag! :)
image: http://farm8.staticflickr.com/7445/12658497275_bba728715c_n.jpg
date: 2015-06-05 12:33
categories:
- Blogpost


---
Glædelig farsdag! :) Vi viser i anledningen af farsdag opskriften på citronfromage! Vores far elsker citronfromage, så hvad mere er oplagt? Desuden er været i dag oplagt til en lille forfriskning! Denne citronfromage er ikke helt som den traditionelle vi kender - her er sukkeret skiftet ud med stevia og piskefløden byttet ud med soja-madlavningsfløde.



![Citronfromage](http://farm8.staticflickr.com/7445/12658497275_bba728715c.jpg)

## Citronfromage
- 4 blade husblas
- 1 dl. stevia
- 2 usprøjtede citroner
- 3 hele æg
- 2 æggehvider 
- 1/4 l. soja-madlavningsfløde 

### Tilberedning
1. Husblassen udblødes i en skål med koldt vand. 
2. Riv de to citroner fint på et rivejern. 
3. Del de to citroner og pres alt saften ud i en gryde. 
4. Tilsæt stevia samt den revne citronskal i gryden. Tænd på svag varme til
   steviaen smelter. 
5. Pisk de 3 æg til en luftig masse i en skål. Hæld den luftige masse i gryden
   og pisk indholdet sammen. 
6. Kom nu den opblødte husblas i gryden, og lad det blive opløst i den luftige
   masse. Pisk let et par gange. Lad det nu afkøle i 10 min. 
7. Pisk madlavnings soya-fløden i en skål, så den får en let konsistens. 
8. Put æggehviderne i en anden skål og pisk dem stive. 
9. Kom nu soya fløden og æggehviderne i samme skål og pisk dem hårde. 
10. Tilsæt dernæst æggeskummet fra gryden, og vend det med soya-fløden og
    æggehviderne. 
11. Hæld massen i små glas. Lad dem stå i køleskabet min. 2 timer.

## Frække facts
Stevia er en plante, som indeholder et naturligt sødestof kaldet steviosid, der
søder op til 450 gange så meget end almindeligt sukker. Derfor skal der
tilsættes meget mindre mængder og som et ekstra plus påvirker stevia næsten ikke
blodsukkeret. Stevia kan købes som pulver eller flydende form i
helsekostbutikker og større supermarkeder.
