---
layout: recipe
title: Jordbærtærte med kokosskum
image: https://farm6.staticflickr.com/5615/15400064077_856c4a557a_n.jpg
date: 2014-10-21 20:50
tags:
- Marcipan
- Jordbær
- Chokolade
- Kokosskum
categories:
- Opskrift
- Mælkefri
- Glutenfri
- Sødt



---
Ihh sikke en lettelse! Jeg har netop afsluttet min sidste eksamen for dette kvarter af mit studie. Det er en dejlig, befriende følelse! Til at fejre min frihed har jeg bagt en jordbærtærte med kokosskum. Nammenam! Den blev lækker! Jeg kunne næsten ikke vente med at spise den indtil, at den blev fotograferet :) Jeg elsker jordbærtærter, men har faktisk aldrig selv givet mig i kast med at lave en. Så nu skulle det være, og sæsonen for danske jordbær er også ved at lakke mod enden, men jeg kunne heldigvis nå at få fingre i nogle :)


![Jordbærtærte med kokosskum](https://farm6.staticflickr.com/5615/15400064077_856c4a557a_z.jpg) 


## Jordbærtærte med kokosskum (til 21 cm springform)
- 200 g marcipan
- 2 æg
- 50 g 70% mørk chokolade
- 400 ml kokosmælk (obs: skal have stået i køleskabet i mindst 12 timer)
- 2 tsk. vaniljepulver
- 200 g frisk jordbær







### Tilberedning
1. Riv marcipanene på et rivjern og kom det revet marcipan i en skål.
2. Del æggene i blomme og hvide og kom blommerne ned i skålen til marcipanen og pisk det sammen. 
3. Saml marcipanmassen og riv den på rivjernet.
4. Pisk hviderne stive og vend dem i den smulerede marcipanmassen og rør dernæst rundt til det er en ensartet masse.
4. Kom massen i en smurt springform (vi brugte olie).
5. Indstil ovnen til 180C og bag tærten til den er gyldenbrun.
6. Bræk chokoladen i mindre stykker og kom det i en skål, som kan tåle varme.
7. Smelt chokoladen i et vandbad.
8. Åben dåsen med kokosmælk og tag det øverste hårde, faste lag af med en ske og kom det i en skål.
9. Tilsæt vaniljepulver og pisk kokosmælken og vaniljepulveret til det bliver flødeskumsagtigt.
10. Vask jordbærene og skær toppen af
11. Tag tærten ud og lad den køle af.
12. Kom det smeltede chokolade og kokosskummet på tærten.
13. Pynt til sidst med jordbærene og vupti et styk jordbærtærte :)






## Frække Facts
Jordbær indeholder phytonæringsstoffer, som giver bærrene deres røde
farver, men udover at give deres flotte røde farve, har stofferne vist sig at have
en gavnlig effekt på kroppen. Det viser sig, at de forebygger en lang række
sygdomme såsom cancer og hjerte-kar-sygdomme, men derudover forhindre de også
aldring af huden og beskytter mod solens skarpe UV-stråler. :)