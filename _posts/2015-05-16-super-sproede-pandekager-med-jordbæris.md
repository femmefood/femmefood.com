---
layout: post
title: Super sprøde glutenfrie pandekager med jordbæris!
image: http://farm8.staticflickr.com/7295/12658491435_0093970950_n.jpg
date: 2015-05-16 14:12
categories:
- Blogpost


---
Findes der noget bedre end pandekager med is? Jeg er er i hvert fald helt tosset med det! 
Pandekagerne er lækre sprøde og nøddeagtige i smagen. Jordbærisen bidrager med sødme og friskhed og får en til at tænke på varme sommerdage :)

![Super sprøde pandekager med jordbæris](http://farm8.staticflickr.com/7295/12658491435_0093970950.jpg)


## Super sprøde pandekager:
- 4 æg
- 6 dl. Naturli' sojamælk med vanilje (den blå)
- 2 dl. glutenfri øl
- 1 spsk. [HUSK](http://www.husk.dk/) [®](http://www.husk.dk/)
- 2 dl. glutenfrie havregryn
- 4 dl. majsmel
- 1 tsk. salt
-  4 spsk. drys let stevia
- 1 spsk. vaniljepulver
- 1 tsk. kardemomme
- Lidt revet citronskal 

### Tilberedning
1. Kom æg og mælk i en skål og pisk med en håndmixer.
2. Tilsæt HUSK og øl, rør herefter rundt.
3. Kom havregryn og majsmel i lidt efter lidt under omrøring
4. Tilsæt salt, stevia, vaniljepulver, kardemomme og den revne citronskal og rør
   rundt
5. Kom fedtstof på en pande og kom pandekagedejen på, når den er varm.

## Jordbæris med sojayogurt:
- 500 g. sojayougurt
- 300 g. frosne jordbær
- 1/2-1 dl. dryslet stevia, alt efter hvor sød isen skal være :)
- 1 spsk. citronsaft 
- 1 tsk. vaniljepulver

### Tilberedning
1. Kom bærene i en gryde med stevia'en og lad det simre ved svag varme til det
   er optøet.
2. Kom sojayogurten i en blender og tilsæt grydens indhold med bær og stevia. 
3. Tilsæt citronsaft og vaniljepulver og blend det hele sammen.
4. Kom blandingen i en ismaskine (hvis du er så heldig at have sådan en) ellers
   kom det i en frysetæt boks, kom den i fryseren og rør rundt hver 20. min. de
   første to timer. 


Er du interesseret i lidt mere klassiske pandekager, men stadig mælkefri og glutenfri? Så se vores opskrift [her](http://www.femmefood.com/2015/02/glutenfrie-og-maelkefrie-pandekager-med-dadel-chokoladesauce)


## Frække facts
Havre er en glutenfri kornsort. De fleste havregrynspakker, som vi støder på
nede i supermarkedet er ikke 100% glutenfrie, da der kan være spor af andre
kornsorter, som indeholder gluten. Derfor er der trykt "glutenfri havregryn" på
pakken. Disse er dyrket på marker, hvor der kun er blevet sået glutenfrie
afgrøder. Ligeledes er siloen, lastbilen og møllen rengjort for eventuelle
rester fra andre kornsorter. Dette giver en minimal risiko for tilstedeværelse
af gluten. Grænsen for indeholdet af gluten er 20 ppm (mg. gluten/pr. kg.
havregryn), hvis man er meget sensitiv overfor gluten, vil jeg ikke anbefale at
kaste sig ud i det.
