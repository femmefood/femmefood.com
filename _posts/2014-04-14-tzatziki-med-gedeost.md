---
layout: post
title: Tzatziki med gedeost
image: https://farm8.staticflickr.com/7253/13805845404_f0e68bd0e2_n.jpg
date: 2014-04-14 22:30
tags:
 - Gedeost
 - Agurk
 - Citron
 - Tzatziki
categories:
 - Opskrift
 - Glutenfri
 - Sukkerfri
 - Tilbehør


---


Mmmh siger jeg bare! Tzatziki lavet på gedeost er lige sagen! Gedeosten giver tzatziki’en en cremet konsistens, og så har vi valgt en gedeost fra Tebstrup, da den er i mild i smagen og ligger i olielage med krydderrier, hvilket giver den en lækker smag. Vi lavede tzatziki’en til lammekoteletter og ovnbagte kartofler forleden [(se her)](http://www.femmefood.com/2014/04/lamme-koteletter-med-ovnbagte-kartofler/). Vi er vilde med sammensætningen! Tzatziki’en får os til at tænke tilbage på varmere himmelstrøg. Vi savner lidt det varme vejr den her tid. :)

![Tzatziki med gedeost](https://farm8.staticflickr.com/7253/13805845404_f0e68bd0e2_z.jpg)









## Tzatziki med gedeost


- 2 bøtter [Tebstrup gedeost](http://www.tebstrup.dk/)
- 1 agurk
- 1 citron
- Citronpeber
- Salt





### Tilberedning

1. Kom gedeosten i en skål og mos den med en gaffel.
2. Riv hele agurken (behold det i midten, så bliver det lidt mere vandigt. Det opbløder nemlig den faste gedeost)
3. Tilsæt den revede agurk til gedeosten
4. Smag tzatziki’en til med citronsaft, citronpeber og salt.





## Frække Facts

Vi har skrevet tzatziki'en ikke er laktosefri, da gedeosten indeholder laktose. Derimod er sammensætningen af aminosyrerne i gedemælk anderledes i forhold til komælk. Gedeost ligner mere human mælk. Proteinerne i gedemælk fordøjes derfor hurtigere end proteinerne i komælk, især hvis indholdet af aS1-kasein er lavt. Der er en del genetisk variation mellem gederacerne, hvilket forårsager variation af kaseintyperne i gedemælk. Gedemælk har derudover et højere indhold af A-vitamin end komælk. Jeg er så heldig, at jeg kan tåle gedeost selvom jeg er mælkeallergiker (kan ikke tåle proteinet i mælk). :)