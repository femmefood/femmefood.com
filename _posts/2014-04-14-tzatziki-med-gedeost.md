---
layout: recipe
title: Tzatziki med gedeost
image: https://farm8.staticflickr.com/7253/13805845404_f0e68bd0e2_n.jpg
date: 2014-04-14 22:30
tags:
 - Gedeost
 - Agurk
 - Citron
 - Tzatziki
 - Hvidløg
categories:
- Opskrift
- Glutenfri
- Hvidt, raffineret sukkerfri
- Tilbehør


---


Mmmh siger jeg bare! Tzatziki lavet på gedeost er lige sagen! Gedeosten giver tzatziki’en en cremet konsistens, og så har vi valgt en gedeost fra Tebstrup, da den er i mild i smagen og ligger i olielage med krydderrier, hvilket giver den en lækker smag. Vi lavede tzatziki’en til lammekoteletter og ovnbagte kartofler forleden [(se her)](http://www.femmefood.com/2014/04/lamme-koteletter-med-ovnbagte-kartofler/). Vi er vilde med sammensætningen! Tzatziki’en får os til at tænke tilbage på varmere himmelstrøg. Vi savner lidt det varme vejr i den her tid. :)

![Tzatziki med gedeost](https://farm8.staticflickr.com/7253/13805845404_f0e68bd0e2_z.jpg)









## Tzatziki med gedeost


- 2 bøtter [Tebstrup gedeost](http://www.tebstrup.dk/)
- 1 agurk
- 1 citron
- 3-6 fed hvidløg alt afhængig af stærkheden
- Citronpeber
- Salt






### Tilberedning

1. Kom gedeosten i en skål og mos den med en gaffel.
2. Riv hele agurken (behold det i midten, så bliver det lidt mere vandigt. Det opbløder nemlig den faste gedeost) og pres hvidløgene.
3. Tilsæt den revede agurk og pressede hvidløg til gedeosten
4. Smag tzatziki’en til med citronsaft, citronpeber og salt.





## Frække Facts

Vi har skrevet tzatziki'en ikke er laktosefri, da gedeosten indeholder laktose. Derimod er sammensætningen af aminosyrerne i gedemælk anderledes i forhold til komælk. Gedeost ligner mere human mælk. Proteinerne i gedemælk fordøjes derfor hurtigere end proteinerne i komælk, især hvis indholdet af aS1-kasein er lavt. Der er en del genetisk variation mellem gederacerne, hvilket forårsager variation af kaseintyperne i gedemælk. Gedemælk har derudover et højere indhold af A-vitamin end komælk. Jeg er så heldig, at jeg kan tåle gedeost selvom jeg er mælkeallergiker (kan ikke tåle proteinet i mælk). :)