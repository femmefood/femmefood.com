---
layout: post
title: Sushi med friske stenbiderrogn
image: https://farm4.staticflickr.com/3811/12757706933_89e3951ea8_n.jpg
date: 2014-02-25
tags:
 - Sojasauce
 - Tang
 - Ris
 - Avokado
 - Agurk
 - Laks
 - Stenbiderrogn
categories:
 - Laktosefri
 - Glutenfri
 - Aftensmad

 
---

I dag stod menu’en på sushiii! Det er en af mine ynglings spise! Idéen til denne lækre middag kom egentlig af, at vi var ude at cykle i det skønne solskin, hvor turen gik ned til Isbjerget og Lighthouse. Jeg har nemlig aldrig set husene på tæt hånd, og hvor synes jeg bare Isbjerget er fedt, men uuh hvor er der koldt og blæset derude på havnekanten! På tilbagevejen cyklede vi forbi fiskehandleren, og der opstod idéen til sushi. Vi fik en fantastisk betjening, og det endte med, at vi købte 1 røget makrel, 2 laksestykker og 100 g friske stenbiderrogn. 
Vi lavede to slags sushi. Den ene slags er den, som du ser på billedet: Insideout med laks, agurk, forårsløg og avokado rullet i stenbidderogn, mmmh! :)  

![Sushi med friske stenbiderrogn](https://farm4.staticflickr.com/3811/12757706933_89e3951ea8_z.jpg)

## Sushi med friske stenbiderrogn (2 personer)

- 3 dl sushiris
- 4,5 dl vand
- 4 spsk. alm. eddike eller 
- 2 spsk. rørsukker
- 1 avokado
- 4 forårsløg
- 1 agurk
- 4 spsk. alm. eddike eller riseddike
- 2 spsk. rørsukker
- 1/2 tsk. salt
- 1 stykke laks
- 4 stykker noritang 
- Stenbiderrogn
- Salt
- Peber
- 1 rullemåtte
- Vitavrap


### Tilberedning

1. Kom 3 dl ris i en gryde med 4,5 dl vand.
2. Sæt gryden på fuld blus og sluk, når vandet koger.
3. Lad risene trække på den varme kogeplade i 20 min.
4. Skær agurken og avokadoen ud i tynde skiver.
5. Skær forårsløgene, så de passer med noritangens længde og skær laksen ud i tynde skiver.
6. Kom eddike og rørsukker i gryden med ris og rør rundt.
7. Pak rullemåtten helt ind i vitavrap.
8. Placér rullemåtten med vitavrap på et skærbræt.
9. Kom ris på rullemåtten med en ske eller hænderne. Tryk det fladt og fordel det på et areal, som svarer til 1 stykke noritang.
10. Anbring noritang-stykket ovenpå risene og kom en skive agurk, avokado og laks på, så det ligger på 1/3 af noritang-stykket.
11. Rul tangstykket med rullemåtten og pres rullen godt sammen.
12. Gentag ovenstående procedure 3 gange mere.
13. Smag de friske stenbiderrogn til med salt og peber.
14. De friske stenbiderrogn fordeles i et jævnt lag på et stykke vitavrap og den færdig rullede insideout rulles deri.
15.  Skær tilsidst rullerne ud i 6-8 stykker pr. rulle.



## Frække Facts

Der er nu sæson for friske stenbiderrogn, som strækker sig fra december til maj. Det er første gang, at jeg har smagt friske stenbiderogn, og hvor har de bare en flot farve! Det er slet ikke nødvendigt at farve dem mere røde eller sorte, som dem vi ser på glas i supermarkederne, og et ekstra plus ved dem her er, at de ikke indeholder konserveringsmidler. 