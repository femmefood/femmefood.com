---
layout: recipe
title: Chai-soja-latte 
image: https://farm6.staticflickr.com/5572/14962712265_55331e4c8c_n.jpg
date: 2014-08-19 20:55
tags:
- Ingefær
- Kanel
- Nelliker 
- Kardemomme
- Stjerneanis
- Sojamælk
- Stevia
categories:
- Opskrift
- Mælkefri
- Glutenfri
- Hvidt, raffineret sukkerfri
- Drikke


---

Den skønne, solrige sommer er ved at gå på hæld. Det har vi i hvert fald tydeligt kunne mærke de sidste par dage, hvor det har stået på regn, regn, regn og blæst. Vi er derfor kommet i humør til varme drikke. Vi har tryllet en chai-soja-latte frem. Den består af hjemmelavet chai-te med sojamælk. Den hjemmelavede chai-te har vi lavet af kanel, nelliker, kardemomme, peber og ingefær. Det må siges, at det blev en brandgod blanding, men hvis ikke man har tid eller krydderierne i huset, er vi faldet for en færdiglavet chai-te fra Shotimaa. :)


![Chai-soja-latte](https://farm6.staticflickr.com/5572/14962712265_e70f21364a_o.png) 


## Chai-soja-latte (2 glas)
- 2 cm ingefær
- 2 kanelstænger á 5 cm
- 3 nelliker 
- 1 kardemommefrø
- 1 peberkorn 
- 2 stjerneanis
- 1 L sojamælk
- 2 tsk. stevia
- Morter 
- Mælkepisker/skummer



### Tilberedning
1. Riv ingefæren og kom alle krydderierne i en morter og knus dem i mindre stykker.
2. Kom 800 ml sojamælk i en gryde og tilsæt ingefær, stevia samt de knuste krydderier.
3. Lad massen koge i et par minutter, imens der røres rundt og skur derefter ned på lav varme. 
4. Hæld 100 ml sojamælk op i en skål og pisk med en mælkepisker til mælken begynder at skumme.
5. Hæld først chai-soja-blandingen op i to glas og tilsæt derefter mælkeskummet.
6. Drys evt. kanel på toppen af skummet.









## Frække Facts
Nelliker stammer fra Indonesien. Nelliker er tørrede blomsterknopper fra et stedsegrøn træ fra Myrtefamilien. Navnet nellike stammer fra det tyske Nägelein, som betyder lille søm, hvilket hentyder til blomsterknoppernes form. Nelliker består af 14-21% æstetiske olier, hvoraf hovedparten er eugenol. Eugenol er en stærk antioxidant, som neutralisere frie radikaler og dermed beskytter mod en række sygedomme bl.a. hjerte-kar-sygdomme.