---
layout: post
title: Soja-lakridsis!
image: https://farm4.staticflickr.com/3906/14259560089_2ceeaac012_n.jpg
date: 2015-04-21 19:02
categories:
- Blogpost


---
Iiih hvor er det bare blevet lækkert vejr! Det er perfekt is-vejr! Vi har lavet lakridsis på soja. Mmmh hvor smager det godt og har en dejlig blød konsistens! Isen er til den ultimative lakridselsker, selvom jeg mere er en chokoladeis- og vaniljeis-pige, er jeg faktisk fan! 

![Soja-lakridsis](https://farm4.staticflickr.com/3906/14259560089_c77afa3c57_o.png)


## Soja-lakridsis
- 500 ml sojamadlavningsfløde (vi brugte 2 pk. Soya Cuisine á 250 ml)
- 1/2 tsk. salt
- 6 pasteuriserede æggeblommer
- 2 dl sukker
- 2 spsk. rålakridspulver

### Tilberedning
1. Hæld sojafløde og salt i en gryde og varm det op til lige under kogepunktet.
2. Pisk æggeblommer, sukker og lakridspulver til en æggesnaps i en skål.
3. Hæld først lidt af den varme sojafløde i den sammenpiskede æggesnaps under konstant piskning for at vænne den til varmen. 
4. Hæld derefter af den varme sojafløde i skålen.
5. Hæld hele ismassen over i gryden igen og lad den stå ved svag varme indtil der nås i temperatur på 85C.
6. Hæld ismassen over i en beholder, som kan lukkes, og stil den i køleskabet (vi lod den stå i 3 timer, men at lade den stå natten over, giver den bedste is).
7. Hæld enten ismassen på en ismaskine eller stil den lukkede beholder i fryseren. Hvis nummer to løsning vælges, skal der røres i massen hver halve time i ca. fire timer.
 












## Frække Facts
Lakrids udvindes fra lakridsroden og dyrkes primært i Rusland, Iran, Grækenland og Asien. Lakridsroden blev i gamle dage anset for at være et lægemiddel mod forkølelse og mavebesvær. I slutningen af 1800-tallet begyndte man at spise lakrids som slik. I dag er det blevet så trendy at spise lakrids, at nogle endda eksperimenterer med lakrids i maden. 