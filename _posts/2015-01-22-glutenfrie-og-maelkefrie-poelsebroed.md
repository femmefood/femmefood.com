---
layout: post
title: Glutenfrie og mælkefrie pølsebrød!
image: http://farm4.staticflickr.com/3665/12658495385_a5edef2ddc_n.jpg
date: 2015-01-22 15:00
categories:
- Blogpost

---

Vi elsker at bage! Vi har netop bagt pølsebrød. Mmmmh de er altså bare gode :) Pølsebrød laver vi tit til madpakken eller til at hygge med herhjemme. Opskriften er én, som vi har vist før, men vi kan se, at det er et par år siden. Så vi gengiver den lige igen :) Vi er vilde med sojayoghurten i dem - det gør dem svampede og lækre!


 
![Glutenfrie pølsebrød](http://farm4.staticflickr.com/3665/12658495385_a5edef2ddc.jpg)



##Pølsebrød (12 stk.)
50 g. gær
5 dl. vand
1 tsk. salt
3 spsk. rapsolie
4 spsk. FiberHUSK
2 dl. boghvedegryn
1 dl. sojayoghurt
2 dl. majsmel
2 dl. boghvedemel
6 pølser
1 æg
Sesamfrø

###Tilberedning
Halvér først pølserne, så der bliver 12 stykker.
Bland gær, vand, salt, olie og FiberHUSK i en skål.
Bland yoghurt og boghvedegrynene i.
Kom melet i lidt efter lidt og ælt det sammen med hænderne til en ensartet masse. (Bonusinfo: dejen er klistret)
Tag et pølsestykke og form dejen rundt om.
Lad de nylavede pølsebrød hæve i 30 min.
Pisk ægget i en lille skål og pensél pølsebrødene på toppen og drys lidt sesamfrø på.
Indstil ovnen på 180C og bag pølsebrødene i 20-25 min.


##Frække facts
FiberHUSK er loppefrøskaller fra planten Plantago Ovata. Loppefrøskallerne har en evne til at suge vand til sig, hvilket du også kan se på dejen, når du kommer dem i. Loppefrøskallerne er med til at gøre brødet mere svampet og holde glutenfrit brød mere sammen. Ikke nok med det, så er skallerne ufordøjelige for os dvs. de fungerer som kostfibre og giver dermed en bedre fordøjelse. 



