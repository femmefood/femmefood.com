---
layout: post
title: Quinoa-tærte med rosenkål og laks
image: http://farm3.staticflickr.com/2819/12658966344_191a6ff1e2_n.jpg
date: 2014-02-04
tags:
 - Laks
 - Rosenkål
 - Gulerod
 - Porrer
 - Æg
 - Mandler
 - Qunioa
 - Persille
 - Sojayoghurt
categories:
 - Laktosefri
 - Glutenfri
 - Sukkerfri
 - Tærter
 - Aftensmad
---

Der har været stille herinde på bloggen, men hvor er det dejligt at se, at der
stadig er nogle, som lægger vejen forbi og, at der kommer nye følgere til :) Jeg
har i det sidste halve år været begravet i min bacheloropgave, og jeg kan nu
kalde mig diplomingeniør i bioprocesteknologi. Det er noget af en lang og
kringlet titel - I know ;) 

Jeg har i øvrigt været så heldig at få lov til at starte på 2. semester af min
kandidat i molekylær ernæring og fødevareteknologi. Jeg startede sidste mandag
og lagde ud med et spændende fag, som hedder fødevarers struktur og
funktionalitet.  Det handler bl.a. om sensorisk analyse af fødevarer altså,
hvordan en fødevare bliver vurderet ud fra syns-, lugte-, føle-, høre- og
smagssansen. Ved en sensorisk analyse kan der enten blive opstillet et utrænet
eller et trænet panel, trænet på den både, at de er blevet introduceret for
forskellige smage (sødt, surt, bittert, salt), lugte, og konsistenser f.eks.
hvis man tænker på hvor cremet en yoghurt er og hvor hårdt et stykke mørkt
chokolade er. Deltagerne i panelet kan være en bestemt målgruppe f.eks. rygere.
Når panelet f.eks. skal vurdere smagen på et æble, kan det bliver vurderet ud
fra forskellige skalaer f.eks fra en skala fra 0-3 eller ved ord, kan lide, kan
lide ekstremt osv. Den sensoriske analyse bliver bl.a. brugt, når et nyt produkt
skal ud på markedet. Udover den sensoriske analyse bliver også lavet mekaniske
tests, som tester fødevarens konsistens eks. dens elasticitet og
flydeegenskaber. 

Pyyh, det blev lidt nørdet til sidst, men nu har I fået et lille indblik i, hvad
jeg render rundt og laver. Jeg synes, at det er spændende, men jeg ved ikke med
jer, om I blev tabt på halvvejen? :) Jeg synes i hvert fald, at I skal tænke
over næste gang i sætter tænderne i noget, hvordan det smager, lugter og følelse
inde i munden. I kunne lægge ud med den lækre opskrift, som vi har fået tryllet
frem nemlig en quinoa-tærte med rosenkål og laks. :)

![](http://farm3.staticflickr.com/2819/12658966344_191a6ff1e2.jpg)


## Quinoa-tærte med laks og rosenkål (2 personer):
- 1,5 dl. qunioa
- vand
- 1 gulerod
- 1 porre
- 10-15 friske rosenkål
- 2 æg
- 7 spsk. sojayoghurt
- 2 spsk. olivenolie
- 1 tsk. bagepulver 
- salt og peber
- 200 g. røget laks
- 10 mandler
- lille bundt persille


### Tilberedning
1. Kog quinoa'en i vand i forholdet 1:2.
2. Blanchér rosenkålene i 30 sek. i spilkogende vand.
2. Sæt ovnen på 180°C.
3. Skræl guleroden og skær porren ud i mindre stykker. Skræl gulerødderne helt med kartoffelskrælleren.
4. Bland æg, sojayoghurt, olivenolie, bagepulver, salt, peber og den udskårne porre i en skål. Tilsæt quinoa'en til blandingen.
5. Hæld blandingen over i et tærtefad. Kom de skrællede skiver gulerod og halvdelen af rosenkålene på.
6. Sæt tærten ind i den forvarmede ovn og bag den i 30 min.
7. Imens tærten bager færdig, ristes mandlerne på en tør pande og skæres i halve. De resterende rosenkål skæres i halve og persillen hakkes.
8. Når tærten er færdig, pyntes den nybagte tærte med laks, rosenkål, mandler og persille. 
9. Nu klar til at spise.

## Frække facts
Rosenkål er en udskældt spise, da mange synes, at de ikke smager godt, men hvis
blot de bliver tilberedt nænsomt, smager de fantastisk - især de helt små kål
smager godt. Der er netop nu sæson for rosenkål, som strækker sig fra midten af
november til marts. De er rige på B-, C- og K-vitamin samt mineralerne kalium og
fosfor.

Kilde: [foodcomp.dk](http://www.foodcomp.dk/)
