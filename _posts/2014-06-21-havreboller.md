---
layout: recipe
title: Havreboller
image: https://farm3.staticflickr.com/2925/14287731678_db1cb1ac78_n.jpg
date: 2014-06-21 22:59
tags:
- Havre 
- Hørfrø
- Havregryn
- Majsmel
- FiberHUSK
- 
categories:
- Opskrift
- Laktosefri
- Glutenfri
- Sukkerfri
- Boller
- Brød
- Madpakkeidé

---

Vi har lavet de lækreste havreboller i dag! Vi puttede hjemmelavet pålægschokolade - mmmh det er bare det bedste, når det smelter på den lune bolle. Den her lille, lækre sag vil også være god til madpakken eller som burgerbolle. Jeg er vild med dens smag af surdej og havre og som et par ekstra plusser er den både laktosefri, glutenfri og sukkerfri. :)

P.s. Vi skal i øvrigt til at bage noget mere med det glutenfri surdejspulver. Det er jo ge-ni-alt! :)

![Havreboller](https://farm3.staticflickr.com/2925/14287731678_db1cb1ac78_z.jpg)


## Havreboller (12 styk)
- 2 dl hele havre (vi brugte [denne](http://www.aurion.dk/00001/00015/00105/))
- 25 g gær
- 5 dl. vand
- 1/2 dl. olivenolie
- 2 tsk. [FiberHUSK](http://husk.dk/)
- 1 spsk. glutenfri surdejspulver (vi brugte [denne](http://dk.finax.com/product/glutenfri-surdejspulver/))
- 2 dl hørfrø
- 6 dl havregryn
- 6 dl majsmel
- Havregryn
- Evt. 1 æg
- Minihakker
- Bagesten



### Tilberedning
1. Kom de hele havre i en skål med vand. Lad dem trække i min. 2 timer.10 timer er bedst.
2. Smuldr gæren i en skål og tilsæt vand.
3. Tilsæt olie, FiberHUSK, olivenolie og surdejspulveret.
4. Hak hørfrøene og kom dem i.
5. Tilsæt havregryn og tilsæt lidt efter lidt majsmel i dejen.
6. Ælt dejen grundigt og tildæk skålen med et nyt viskestykke. Lad dejen hæve i 30 min.
7. Indsæt bagestenen i bunden af ovnen og indtil den på 250C, hvis ikke du ejer sådan en, så indtil ovnen på 200C.
8. Put et stykke bagepapir på en bageplade.
9. Form dejen til 12 lige store boller og pensl dem med vand eller æg og pynt med havregryn. 
10. Sæt bollerne ind, når ovnen er klar enten på bagestenen eller på bagepladen. Giv dem 15 min på bagestenen eller 20-30 min på bagepladen.








## Frække Facts
Havre er en glutenfri kornsort. De fleste havregrynspakker, som vi støder på nede i supermarkedet er ikke 100% glutenfrie, da der kan være spor af andre kornsorter, som indeholder gluten. Derfor er der trykt "glutenfri havregryn" på pakken. Disse er dyrket på marker, hvor der kun er blevet sået glutenfrie afgrøder. Ligeledes er siloen, lastbilen og møllen rengjort for eventuelle rester fra andre kornsorter. Dette giver en minimal risiko for tilstedeværelse af gluten. Grænsen for indeholdet af gluten er 20 ppm (mg. gluten/pr. kg. havregryn), hvis man er meget sensitiv overfor gluten, vil jeg ikke anbefale at kaste sig ud i det.