---
layout: post
title: Trist vejr betyder varm kakaomandelmælk! 
image: http://farm3.staticflickr.com/2849/12658967024_948303c286_n.jpg
date: 2015-05-09 14:51
categories:
- Blogpost


---

Sikke et gråt og trist vejr i dag! Det er perfekt vejr til indeaktiviteter. Vi giver her et bud på, hvad du kan drikke til dine indeaktiviteter - varm kakaomandelmælk!  Vi har lavet mandelmælken fra munden, meeen man kan også vælge at lave den nemme og hurtige løsning nemlig at bruge færdiglavet mandelmælk :) Kakaomandelmælken smager som kakaomælk med et twist af marcipansmag.

![Kakao-mandel-mælk](http://farm3.staticflickr.com/2849/12658967024_948303c286.jpg)

## Kakao-mandel-mælk (2 kopper)
- 1,5 dl. mandler 
- 5 dl. vand
- 1 spsk. kakao (tilføj mere hvis du ønsker kraftigere smag :) )
- 1 spsk. sukker
- 1 tsk. stevia
- Foodprocesser (stor mini-hakker)
- Si
- Tepose
- Skål

### Tilberedning

1. Afmål 1,5 dl. mandler og kom dem over i en keramisk skål.
2. Kog vand i en elkedel. Når vandet koger kommes det over mandlerne. Lad
   mandler stå og trække i vandet i min. 30 min. 
3. Kom 5 dl. vand i en foodprocesser.
4. Smut mandlerne og kom dem over i foodprocesseren. Kør indtil mandlerne er
   finthakket.
5. Hæld massen gennem en si et par gange og hæld dernæst massen ned i en tepose
   for at få de sidste mandelkorn væk.
6. Hæld den færdigsiede masse over i gryde og tilsæt kakao, sukker og stevia.
   Tænd for middelvarme på kogepladen.
7. Rør rundt i kakao'en indtil den har en god temperatur.
8. Nu er den færdiglavet kakao-mandel-mælk klar til at komme over i to kopper og
   vupti så er der serveret. :)

### Tip
Du kan lave ekstra mandelmælk og komme på flaske i kølleren til smoothies.



## Frække facts
Mandler er rige på umættede fedtsyrer, calcium, magnesium og vitaminer B og E.
E-vitamin er en stærk antioxidant, som vil sige at den beskytter mod frie
radikaler. Hver enkelt celle i kroppen er omgivet af et fedtlag. E-vitamin
beskytter derved fedtstofferne i fedtlaget mod harskning pga. dens
antioxidantiske effekt. E-vitamin forebygger desuden blodpropper idet den sænker
blodets indhold af LDL-kolesterol (bliver også kaldt det dårlige kolesterol) og
ikke nok med det styrkes hjernens funktion af E-vitamin.
