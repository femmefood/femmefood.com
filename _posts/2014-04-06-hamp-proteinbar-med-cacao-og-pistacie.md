---
layout: recipe
title: Hamp-proteinbar med pistacie og cacao
image: https://farm6.staticflickr.com/5489/13665535023_948d0c03d1_n.jpg
date: 2014-04-06 17:15
tags:
 - Cacao
 - Kakao
 - Pistacienødder
 - Hampeproteinpulver
 - Mandler
 - Dadler
categories:
 - Opskrift
 - Laktosefri
 - Glutenfri
 - Sukkerfri
 - Snack
 - Sødt
 - Madpakkeidé


---


Vi var i den lokale helsekost-butik i går, hvor vi stødte på hampeproteinpulver. Jeg havde egentlig risproteinpulver i tankerne, men fik lyst til at prøve hampeproteinpulvet i stedet. Ligeledes kunne jeg se, at det både var dyrket, fremstillet og pakket i Danmark, hvilket er en ekstra bonus. Jeg har altid gerne ville lave mine egne proteinbarer, da jeg mangler en lille snack efter træning. Den her sag består udover hampeproteinpulver af dadler, kakao, kokosmel, mandler, vaniljepulver og pistacienødder. Resultatet kan i se nedenunder. Mmmh, jeg synes, at de blev mega gode! :) Indholdet af proteinpulver kan du selv justere. Jeg har fundet ud af, at 1 spiseske svarer til 9 g proteinpulver. Fordelen ved hampeproteinpulvet er, at det er smagsneutralt, og så har det derudover en flot grøn farve. Proteinbarerne er geniale til efter træning, madpakken eller, når lækkersulten melder sig, da man føler sig længere tid mæt, holder sukkertrangen i skak og giver bedre restitution efter træning. 

![Hamp-proteinbar med pistacie og cacao](https://farm6.staticflickr.com/5489/13665535023_948d0c03d1_z.jpg)









## Hamp-proteinbarer med pistacie og cacao (6 styk)

- 10 dadler
- 2 dl mandler
- 2 spsk. kakaopulver
- 1 dl kokosmel
- 1 tsk. vaniljepulver
- 6 spsk. hampeproteinpulver (vi brugte [denne](http://www.nyborggaard.dk/group.asp?group=14))
- Pistacienødder





### Tilberedning

1. Kom mandler i en blender eller stor minihakker og hak/blend til de er hakket i små ensartede stykker.
2. Kom dernæst dadler, kakaopulver, kokosmel, vaniljepulver og hampeproteinpulver i og hak/blend til det bliver en ensartet masse. 
3. Form 6 ligestore barer.
4. Hak pistacienødderne og drys dem på toppen af barerne.

### Tip 

Pistacienødderne kan også hakkes/blandes med i proteinbarmassen - det tror jeg, at jeg gør næste gang. :)




## Frække Facts

Hampeproteinpulver.. og så tænker du hamp! Det lyder, som et rusmiddel! Det er ikke cannabis. Der findes nemlig forskellige arter af hamp. Den art som vi har købt, bruges som nævnt til fremstilling af proteinpulver, men også hampefrøolie. Derudover bruges stænglen i hamp til tov-, tøj- og plastikfremstilling (kilde:[videnskab.dk](http://videnskab.dk/miljo-naturvidenskab/forskere-mere-hamp-pa-danske-marker)). Hamp er udover sine mange anvendelsesmuligheder, rig på omega-3 og -6, fibre og indeholder de 9 essentielle fedtsyrer. Hovedparten af protein i hampproteinpulver er edestin og albumin, som er letnedbrydelige for kroppen. Et par ekstra plusser ved hampeproteinpulver er, at det er samagsneutralt og ikke mindst laktosefri, glutenfri og sukkerfri. 