---
layout: recipe
title: Græskarsuppe med røde linser
image: https://farm6.staticflickr.com/5591/15113266098_f89b8694c2_n.jpg
date: 2014-09-21 00:50
tags:
- Græskar
- Hokkaido
- Æble
- Røde linser
categories:
- Opskrift
- Laktosefri
- Glutenfri
- Sukkerfri



---
Nu er vi på vej ind i det kølige efterår hvilket betyder, at vi skal trække i de lune sweatere og slubre os i suppe. Det er nemlig for alvor blevet suppetid! Min kære søster har svinget gryderne og kreeret denne smukke ret, som er græskarsuppe med røde linser. Mmmmh jeg er fan! De røde linser og græskaret giver suppen en cremet, lækker smag. Vi spiste suppen med glutenfri + mælkefri naanbrød. Disse kommer der en opskrift på snarest :)


![Græskarsuppe med røde linser](https://farm6.staticflickr.com/5591/15113266098_f89b8694c2_z.jpg) 


## Græskarsuppe med røde linser (4 personer)
- 1 hokkaidogræskar (ca. 400 g renset vægt)
- 1 syrligt æble
- 1 løg
- 1 chili
- 2 fed hvidløg
- 2 dl røde linser
- 1 spsk. rapsolie
- 1 tsk. stødt koriander
- 1 tsk. karry
 - 1 liter kogt vand 
 - 1 spsk. Herbamare boulion (grøntsagsboulion)
-  Pynt: Frisk koriander eller citrontimian
- Pynt: Tagetes






### Tilberedning
1. Halvér græskaret og fjern kernerne med en ske. 
2. Skær græskarskrællen af med en kniv og skær dernæst kødet i små stykker. 
3. Herefter skrælles æblet og skæres i små stykker. 
4. Finsnit løget, hvidløgene samt chilien. 
5. Linserne skylles godt, brug evt. en si. 
6. Hæld 1 liter vand i en el-kedel, når vandet er kogt hældes det op i en kande eller skål og tilsætter Herbamare bouillonen. 
7. Kom olien i en og svits løg, hvidløg og chili i et par minutter
8. Kom græskar, æble, koriander og karry i. Lad det stege i et par minutter. 
9. Kom linserne ved, og bland det hele godt
10. Hæld bouillonen over, og lad suppen koge under låg i min. 20 min til alt er mørt
11. Blend suppen med en blenderstav i gryden. Smag til med salt og peber
12. Pynt suppen med frisk koriander eller citrontimian og tagetes.









## Frække Facts
Sæsonen for hakkaidogræskar er skudt i gang. Den strækker sig fra august til december. Hakkaidogræskaret har sit navn efter den japanske ø Hakkaido, hvor de har dyrket Hakkaidogræskaret i mange år. I dag dyrkes græskaret også i Danmark. I det smukke, orange kød gemmer der sig betakaroten, B- og C-vitamin samt mineralerne calcium, kalium og magnesium. Derudover er græskaret rige på fibre.