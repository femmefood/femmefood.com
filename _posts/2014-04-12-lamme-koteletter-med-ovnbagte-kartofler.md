---
layout: recipe
title: Lammekoteletter med ovnbagte kartofler
image: https://farm3.staticflickr.com/2834/13804675365_996eb64bb9_n.jpg
date: 2014-04-12 23:25
tags:
- Lammekoteletter 
- Kartofler
- Olivenolie 
- Rosmarin
- Bredbladet persille
- Merian 
- Timian
- Citronpeber
- Paprika
- Citron
categories:
- Opskrift
- Mælkefri
- Glutenfri
- Hvidt, raffineret sukkerfri
- Aftensmad
- Tilbehør
---


Så er påsken ved at være op over os! Vi har i den forbindelse lavet lammekoteletter med ovnbagte kartofler. Vi har derudover lavet en lækker tzatziki til, som der meget snart kommer et indlæg med. Jeg vil sige kombi’en af lam, kartofler og tzatziki får fuld score af mig. Her bliver smagsløgene virkelig forkælede! :)

![Lammekoteletter med ovnbagte kartofler](https://farm3.staticflickr.com/2834/13804675365_996eb64bb9_z.jpg)









## Lammekoteletter med ovnbagte kartofler (2-3 personer)

- 8 lammekoteletter
- 1 kg kartofler 
- 1 citron

###Marinade: (bruges både til lammekoteletterne og kartoflerne)
- 1,5 dl olivenolie 
- 1 bund rosmarin
- 1 bund bredbladet persille
- 1 tsk. merian 
- 1 tsk. timian
- 1 tsk. citronpeber
- 2 tsk. stærk paprika





### Tilberedning af marinaden 

1. Rosmarinen rives i mindre stykker og det bredbladede persille hakkes i mindre stykker.
2. Alle ingredienserne til marinaden blandes i en skål.

### Tilberedning af kartoflerne

3. Skrub kartoflerne og lad skrællen blive.
4. Skær kartoflerne i mindre stykker og kom dem i den ene halvdel i en stegepose og den anden halvdel i en anden.
5. Hæld lidt marinade ned i hver stegepose og indsmør kartoflerne i marinaden ved at gramse på dem med fingrene uden på posen.
6. Indstil ovnen på 180 C.

### Tilberedning af lammekoteletterne

7. Pensl lammekoteletterne med resten af marinaden. 
8. Lynsteg koteletterne på panden (helst en grillpande) og fordel dem derefter  i de to stegeposer.
9. Sæt et stegetermometer ned i en af koteletter.
10. Kom stegeposerne ind i ovnen og steg dem til lammekoteletter når en kernetemperatur på 67C. Kartoflerne skal muligvis have lidt mere.
11. Når koteletterne tages ud sprøjtes din med citron.






## Frække Facts

Udover lams fortræffelige smag er lam rig på b-vitaminerne niacin og folsyre. Niacin eller B3 er vigtig for hormondannelse dvs. insulin, kortison og kønshormonerne. Ligeledes sænker niacin LDL kolesterolet i blodet. Lam er derudover rig på jern, kalium og fosfor. 
