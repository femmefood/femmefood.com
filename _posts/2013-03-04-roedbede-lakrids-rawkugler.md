---
layout: post
title: Rødbede/lakrids rawkugler
image: https://farm8.staticflickr.com/7341/12928899353_f9bc4291f9_n.jpg
date: 2014-03-04
tags:
 - Rødbeder
 - Lakrids
 - Rålakridspulver
 - Dadler
 - Mandler
categories:
 - Laktosefri
 - Glutenfri
 - Sukkerfri
 - Snacks til madpakken
 - Lækkersulten
 - Snack
 - Sødt
---

Lille lækker snack ud af rødebedesnuller! Vi presser tit rødbedesaft til juice og smoothies, men vi synes, at det er synd at smide snullert ud fra de pressede grøntsager. Søs fik den geniale idé at bruge rødbedesnullert i rawkugler. Her kommer resultatet, som blev en rødbede/lakrids-kugle! Ser den ikke bare lækker ud? Jeg kan i hvert fald love jer for, at den smager godt - især hvis man er lakrids-elsker! :)

![Rødbede/lakrids rawkugler](https://farm8.staticflickr.com/7341/12928899353_f9bc4291f9_z.jpg)

## Rødbede/lakrids rawkugler (20 styks)

- 1-2 rødbeder 
- 3 dl. mandler
- 15 dadler
- 3 tsk. rålakridspulver (eller mere, alt efter hvor vild du er med lakrids!)
- 1 frugtpresser
- 1 stor minihakker

### Tilberedning

1. Pres rødbederne i en frugtpresser. (Brug evt. den friskpressede rødbedesaft til denne lækre [rødbede-smoothie](http://www.femmefood.com/2013/10/raalaekker-roedbede-smoothie/))
2. Hak mandlerne i en stor minihakker.
3. Kom dadlerne i minihakkeren og hak til det bliver en ensartet masse.
4. Kom massen over i en skål og kom snullert fra rødbederne i og bland rundt til rødbedesnullert er blevet fordelt
5. Tilsæt lakridspulveret og rør rundt.
6. Form 20 mellemstore kugler.
7. Nu en lille snack klar til når lækkersulten melder sig. :)

### Tip

De nylavede rødbede/lakrids rawkugler kan rulles i kokosmel, hakkede nødder eller frysetørrede bær.


## Frække Facts

Lakrids udvindes fra lakridsroden og dyrkes primært i Rusland, Iran, Grækenland og Asien. Lakridsroden blev i gamle dage anset for at være et lægemiddel mod forkølelse og mavebesvær. I slutningen af 1800-tallet begyndte man at spise lakrids som slik. I dag er det blevet så trendy at spise lakrids, at nogle endda eksperimenterer med lakrids i maden. 