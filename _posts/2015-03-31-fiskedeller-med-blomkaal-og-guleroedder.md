---
layout: post
title: Fiskedeller med blomkål og gulerødder
image: http://farm8.staticflickr.com/7324/12658625043_5c631be591_n.jpg
date: 2015-03-31 20:00
categories:
- Blogpost


---


Vi elsker fiskedeller! Så aftensmaden i dag blev til en omgang fiskedeller. De er ikke helt, som de plejer. Disse indeholder blomkål og gulerødder. Mmmh, hvor smager de bare godt! Desuden indeholder de ikke snerten af gluten eller mælk, som det meste færdiglavet fiskefars indeholder ved enten fiskehandleren eller supermarkedet. Et par ekstra plusser ved den hjemmelavet udgave er, at den ikke tager mange minutter at mikse sammen + indeholder flere vitaminer og mineraler :)

![Fiskedeller med blomkål og gulerødder](http://farm8.staticflickr.com/7324/12658625043_5c631be591.jpg)

## Fiskedeller med blomkål og gulerødder:
- 2 laksefileter (225g)
- 2 torskefileter (225g)
- 2 gode håndfulde blomkål
- 1 æg
- 1 spsk. [HUSK](http://www.husk.dk/)
- 2 spsk. dijonsennep
- 1,5 dl vand
- 1 tsk. salt
- 1/2 tsk. peber
- 1-2 håndfulde dild (alt efter hvor vild du er med dild)
- 1/2 finthakket eller revet rødløg
- 4 gulerødder
- Blender eller stor minihakker


### Tilberedning
1. Skær skindet af lakse- og torskefileter og skær fileterne i mindre stykker.
2. Kom fiskestykkerne, blomkål, æg, HUSK, sennep, vand, salt og peber i en
   stor minihakker eller god blender og blend det til en ensartet masse.
3. Hak eller riv løget og gulerødderne.
4. Hæld den blendede masse over i en skål og kom det revet/hakket løg og
   gulerødderne i.
5. Form med en ske fiskedellerne og kom dem på en varm, olieret pande.
6. Steg dem til de bliver gyldenbrune :)


## Frække facts
Dild stammer fra Sydeuropa og det vestlige Asien. Den dyrkes som krydderurt, men
kan også findes vildtvoksende. Udover dens dejlige smag, er dild betændelseshæmmende og krampeløsende. Dildfrøene bruges som fordøjelsesfremmendemiddel og har vist sig at forebygge
kolik og give øget mælkeproduktion hos ammende kvinder.
