---
layout: post
title: Femme Food elsker øko
image: https://farm8.staticflickr.com/7221/13567908283_65f7ed206f_n.jpg
date: 2014-04-01 23:15
categories:
- på-tur

---

Vi har oprettet en ny kategorie, som hedder “På tur”. Vi vil derigennem tage jer med på små oplevelser rundt om i det ganske land lige fra bondegårdsbesøg til skovtur. Vi er ikke blot passioneret omkring opskrifter, men vi er i høj grad også optaget af råvarernes tilblivelse herunder klima, natur, økologi og bæredygtighed. 

Vi mener økologi og bæredygtighed er vejen frem. Vi hylder de producenter, som har hjertet “plantet” det rigtige sted. Med det mener vi producenter, som er stolte ildsjæle, der brænder for de varer, som de producerer. Varer som ikke blot skaber værdi for dem selv, men også bidrager til et bæredygtigt samfund.


![Femme Food elsker øko](https://farm8.staticflickr.com/7221/13567908283_65f7ed206f_z.jpg)


[Økologisk Landsforening](http://www.okologi.dk/default.aspx)har lavet 9 gode råd til, hvordan man lever økologisk til en fornuftig pris. Vi synes, at det er et genialt udgangspunkt. Vi har dem i baghovedet, når vi handler og går i køkkenet. Vi har blot tilføjet en ekstra, som siger: “køb lokalt”. 

### 1) Køb lokalt
Jo kortere vej der er fra jord til bord, desto mindre CO2 udledning er der forbundet med transporten

### 2) Brug sæsonens råvarer

Der er mange fordele ved at købe grøntsagerne og frugterne, der er i sæson. Ikke alene er de billigere, de er også friskere og har den bedste smag og en naturlig høj næringsværdi. Samtidig får man en større variation på tallerknerne, fordi man undgår at forfalde til at bruge de samme grøntsager hele året.

### 3) Få styr på basislageret

Oparbejd et basislager af økologiske råvarer som mel, kornprodukter, havregryn, ris, pasta - og kartofler, rodfrugter og mælkeprodukter. Man kan efterhånden finde et stort udvalg af økologiske varer som mælk, kartofler og havregryn i alle butikker, og de fleste discountforretninger og supermarkeder har et ganske stort udvalg af økologiske basisvarer til priser, hvor alle kan være med.

### 4) Skær ned på kødet

Kød er en af de økologiske varer, hvor prisforskellen i forhold til de ikke-økologiske produkter er stor. Så skær ned på kødforbruget. Tænk mindre, men bedre kød. Det er sundt for både jorden og mennesket. Vegetariske dage kan udjævne den merpris, du betaler for de økologiske varer. Opdel eventuelt hverdagene i kød, fisk og vegetardage, eksempelvis to med kød, en med fisk og to med vegetariske retter.

### 5) Bag dit eget brød

Det smager ofte bedre, og du kan spare mange penge. Find inspiration i opskrifter på nettet - fx her: denokologiskebagebog.dk 
Du kan nemt lave brød, som du ikke engang behøver at have fingrene i. Lav en langtidshævet dej, som kan røres sammen om aftenen og bages om morgenen.

### 6) Planlæg og undgå madspild

Mange har intentioner om at planlægge ugens måltider, men gør det kun i perioder. Det lyder kedeligt, men hvis man kommer ind i en god rytme, så får man faktisk mere tid til det, der er sjovt - og det sparer en del impuls indkøb. Sæt for eksempel tid af hver søndag til at researche. Tjek sæsonvarer og tilbud i de butikker du handler i. Ved at planlægge ugen får du også bedre overblik over hvilke råvarer, der kan gå igen i flere retter, og du undgår at smide mad ud.

### 7) Lav så meget som muligt fra bunden

Det er billigere, og du bestemmer selv smagen.
Abonnér på en grønsagskasse


### 8) En god kilde til inspiration kan desuden være at abonnere på en grønsagskasse. 

Her vil du blive tvunget til at afprøve nye ingredienser, og du vil få inspiration fra kassens opskrifter. Desuden sparer du både penge og tid ved at undgå supermarkedet og dets fristelser.  Aarstiderne.com har også en god opskriftdatabase, du kan hente inspiration fra, hvis du står med en grøntsag, du ikke ved, hvordan du skal anvende.

### 9) Meld dig ind i et Fødevarefællesskab

Så går du sammen med andre om at købe økologi direkte hos avlerne.
Københavns Fødevarefællesskab
Århus Økologiske Fødevarefællesskab
Lejre Økologiske Fødevarefællesskab

### 10) Mad til en eller to

Er du single eller på SU, så gå sammen med nogle andre om at lave mad. Du undgår at smide rester ud, og det er også meget hyggeligere.

