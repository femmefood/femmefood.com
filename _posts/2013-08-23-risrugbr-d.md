---
layout: post
title: Risrugbrød
date: 2013-08-23
tags:
categories:
 - Laktosefri
 - Glutenfri
 - Sukkerfri
---

Vi har netop udviklet opskriften på et smækker-lækkert risrugbrød! Vi har bagt
det et par gange efterhånden og det ender altid med efter kort tid, at der bare
er et par krummer tilbage i rugbrødsformen. Jeg er vild med dets svampede
konsistens til et lækkert stykke pålæg.

[ ![](http://3.bp.blogspot.com/-mhkOywMEK5M/UhetegVkr4I/AAAAAAAABCs/OMmFadJ_Q54/s1600/Risrugbr%C3%B8d.png) ](http://3.bp.blogspot.com/-mhkOywMEK5M/UhetegVkr4I/AAAAAAAABCs/OMmFadJ_Q54/s1600/Risrugbr%C3%B8d.png)

## Risrugbrød
- 2 dl. sorte ris
- 3 æg
- 1 dl. [rapsolie](http://www.roedbakkegaard.dk/)
- 4 spsk. [HUSK](http://www.husk.dk/) [®](http://www.husk.dk/)
- 1/2 dl. chiafrø
- 1 dl. sesamfrø
- 1 dl. solsikkekerner
- 1,5 dl. græskarkerner
- 1 tsk. salt

### Tilberedning
1. Kog risene i en gryde med vand i forholdet 1:2.
2. Stil ovnen på 180 C.
3. Kom æg, rapsolie og HUSK i en skål og rør rundt.
4. Kom frø, kerner, salt og de kogte ris i og rør rundt.
5. Kom bagepapir i en form og kom massen ned i formen.
6. Stil rugbrødet ind i ovnen og bag det i 1 time. 

### Tip
Det nybagte brød skal opbevares i en papirspose eller omsvøbt i bagepapir. Så
kan brødet holde sig frisk en god uges tid, hvis det holder så længe.

## Frække facts
Sorte ris stammer fra Thailand og Kina. De er indkapslet i et lag klid, som
indeholder en masse gode næringsstoffer og som Christian Bitz siger det: "De er
markant sundere end hvide ris, og så er de marginalt sundere end brune ris. Det
er de, fordi sorte ris indeholder langt flere kostfibre, mineraler og vitaminer
end de andre mere forarbejdede ris." Kliddet inderholder også
phytonæringsstoffer, som giver risene deres sorte farve. Disse er de samme, som
findes i blåbær. Disse har vist sig at have en forebyggende effekt på
hjertekarsygdomme og kræft.
