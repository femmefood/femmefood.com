---
layout: post
title: Boganmeldelse – Hverdagsmad med hamp – det nye superfood
image: https://c1.staticflickr.com/9/8078/29381520995_78285281e4_n.jpg
date: 2016-09-01 14:15
categories:
- Blogpost


---

Findes der noget bedre end uventede gaver? Svaret er nej! Og så endda på en helt almindelig hver dag. I vores postkasse lå denne skønne bog: **Hverdagsmad med hamp – det nye superfood**.Bag bogen står Pernille Buhl, Helle Vinther og Henriette Christensen. Idéen til bogen udspringer af Pernille, som i 2013 lavede en radikal livsstilsændring efter hun fik konstateret modermærkekræft. Deriblandt introducerede hun hamp i forskellige former i maden.


![Hverdagsmad med hamp – det nye superfood](https://c1.staticflickr.com/9/8078/29381520995_78285281e4_z.jpg) 
 
**Hverdagsmad med hamp – det nye superfood** er fyldt med inspiration til dig, der gerne vil forsøge eller prøve endnu flere opskrifter med hamp. Hamp har i de senere år fået en helt ny betydning. Før i tiden blev hamp anvendt til især tov og tøj pga. dets stærke fibre. Desuden er hamp specielt kendt som rusmiddel – hash og marihuana, hvor det har fået et meget blakket ry. Hamp består af mange forskellige arter. I **Hverdagsmad med hamp – det nye superfood** er anvendt en hampeart med lav indhold af det aktive stof THC (Tetra Hydro Cannabinol), som giver en rus ved indtagelse. **Bogens opbygning**Allerførst i bogen gives en introduktion til hamp og hamp som superfood. Dernæst beskrives de forskellige typer hamp, der findes og kan købes - hampefrø, hampefrøolie, hampeprotein og hampemel. Herefter giver pigerne en masse opskrifter med min. en hampingrediens (hampefrø, hampefrøolie, hampeprotein eller hampemel). Deriblandt kan nævnes hampe-chokoladepålæg, nøddeyoghurt, cashewcreme, som er inddelt inden for kategorierne: Smoothies, morgenmad, dip, snacks, brød, salater, aftensmad og til sidst desserter. Èn af vores favorit-opskrifter fra bogen er deres quinoafrikadelle! Ommenom hvor smager de bare godt! Opskriften på dem finder I længere nede!

Alt i alt er **Hverdagsmad med hamp – det nye superfood** en skøn kogebog med en masse ekstra info om hamp som superfood. Da vi bladrerede gennem opskrifterne, fik vi  en masse aha-oplevelser - "Kan man også komme hamp i det?" 

Og så til opskriften på quinoafrikadeller....  

## Quinoafrikadeller- 2 spsk. hampefrø- ½ squash - 2 dl kogt hvid quinoa- 2 æg- 2 forårsløg- 1 fed finthakket hvidløg- 1 spsk. chiafrø udblødt i 3 spsk. vand (kan undlades)- 1 tsk. karry- 1 tsk. cayennepeber- ½ tsk. paprika- ½ tsk. gurkemeje - ½ dl quinoaflager eller –mel- Salt og peber 1. Riv den halve sqaush og pres så meget væde som muligt ud af massen - brug bare dine renvaskede hænder.
2. Hak forårsløgene fint og bland alle resten af ingredienserne sammen til en lidt klæbrig konsistens (hvis dejen er for våd at forme frikadeller af, kan ekstra quinoaflager eller -mel tilsættes)
3. Form frikadellerne med en ske og bag dem i ovnen i 20 min ved 180C alm. ovn eller steg dem på panden i kokosolie - ca. 4 min. på hver side.Velbekomme❤️ 

Du kan finde den skønne kogebog lige [her](https://moellerup.com/products/hverdagsmad-med-hamp).






















