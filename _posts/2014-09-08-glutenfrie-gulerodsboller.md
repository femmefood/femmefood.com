---
layout: recipe
title: Glutenfrie gulerodsboller
image: https://farm4.staticflickr.com/3908/15179318951_9bd36086b2_n.jpg
date: 2014-09-08 23:45
tags:
- Gulerod
- Rismel
- Havregryn
- Loppefrøskaller
categories:
- Opskrift
- Laktosefri
- Glutenfri
- Sukkerfri



---

I weekenden var vi til Food Festival, hvor vi demonstrerede i Bagværket lørdag og søndag. Lørdag stod den på glutenfri bagning, hvor vi lavede disse her lækre, svampede glutenfrie gulerodsboller. Søndag stod den på søde sager uden hvidt, raffineret sukker, hvor vi lavede [rødbede/lakrids-rawkugler](http://www.femmefood.com/2014/03/roedbede-lakrids-rawkugler/) og [romkugler](http://www.femmefood.com/2014/05/rom-troefler/). 
Det var en spændende, sjov og lidt grænseoverskridende oplevelse, når vi normalt bare står i vores eget lille køkken. Vi vil i hvert fald sige mange tak til alle dem som så med, og som lovet er opskriften på gulerodsbollerne her. :)

![Glutenfri gulerodsboller](https://farm4.staticflickr.com/3908/15179318951_9bd36086b2_z.jpg) 


## Glutenfri gulerodsboller
- 5 dl. vand
- 1/2 dl. loppefrøskaller
- 1-1 1/2 tsk. saltflager
- 4 dl. glutenfri havregryn
- 2 dl. gulerødder (svarer ca. til 2 mellemstore gulerødder)
- 2 dl. solsikkekerner
- 3 1/2 dl. fuldkornsrismel
- Bagesten



### Tilberedning
1. Riv gulerødderne, kom bagestenen ind i bunden af ovnen og tænd den på 250C.
2. Kom vand og loppefrøskaller i en skål og rør det rundt. Lad det trække i 10 min.
3. Pisk den gelérede masse og tilsæt salt. Rør derefter rundt.
4. Tilsæt havregryn og rør rundt.
5. Tilsæt dernæst gulerødder og rør rundt.
6. Kom de revne gulerødder i og rør rundt.
7. Tilsæt fuldkornsrismel og rør rundt.
8. Kom bagepapir på en bageplade.
9. Form bollerne med en stor ske, som var det en frikadellefars og kom de færdiglavede boller på bagepladen.
10. Sæt bollerne ind på bagestenen, og bag dem i 30 min.










## Frække Facts
Gulerødder stammer fra Centralasien. Gulerødder er rige på betacaroten, som giver guleroden dens smukke orange farve. Betacaroten omdannes i kroppen til A-vitamin. A-vitamin er god for vores hår og hud. Et stort overskud af betacaroten i kroppen kan give en gul-orange hud, som giver et solbrændt udseende, men samtidig er helt uskadeligt.