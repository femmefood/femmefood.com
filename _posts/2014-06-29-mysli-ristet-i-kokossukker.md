---
layout: recipe
title: Mysli ristet i kokossukker
image: https://farm4.staticflickr.com/3836/14346047837_96c6a93ce2_n.jpg
date: 2014-06-29 15:25
tags:
- Havregryn
- Mandler
- Kokossukker
categories:
- Opskrift
- Laktosefri
- Glutenfri
- Sukkerfri
- Morgenmad
- Snack

---

Lækker. Nem. Hurtig. Tre ord som meget godt beskriver denne mysli. Vi har spist myslien med rismælk, men tænker også den er lækker med yoghurt, som topping eller som en lille, lækker snack. Myslien er lavet med kokossukker (pamlesukker, kokosblomstsukker). Kokossukker har sammenlignet med raffineret, hvidt sukker et lavere glykemisk indeks (GI). Kokossukkers GI ligger på 35, mens hvidt sukker har et GI på 73. Dette gør så blodsukkeret ikke bliver påvirket i så høj en grad. Desuden søder kokossukker mere end hvidt sukker og så har den en lækker, sød karamelagtig smag. Et par ekstra plusser ved kokossukker er, at det indeholder b- og c-vitamin samt mineralerne kalium, magnesium og zink. 

![Mysli ristet i kokossukker](https://farm4.staticflickr.com/3836/14346047837_96c6a93ce2_z.jpg)


## Mysli ristet i kokossukker 
- 1 spsk. olie
- 2 dl [kokossukker](http://www.urtekram.dk/produkter/foedevarer/bagning/kokossukker-oeko-280-g)
- 2 dl havregryn
- 2 dl mandler


### Tilberedning
1. Kom olie og sukker på en pande ved middelvarme. 
2. Lad sukkeret smelte langsomt. (sukkeret klumper meget let sammen) 
3. Hæld nu mandler og havregryn på og indsmør havregryn og mandler i sukkeret med en spatel.
4.  Bliv ved indtil sukkeret er fordelt på mandlerne og grynene.
5. Lad myslien afkøle og hæld den på en lufttæt beholder.








## Frække Facts
Kokossukker stammer fra Asien og udvindes fra nektaren fra kokospalmens blomster. Kokossukker er meget udbredt i Indien, hvor det kaldes jaggery eller gur. Sidenhen er kokossukker kommet til Europa, hvor det bruges som erstatning for hvidt sukker. 