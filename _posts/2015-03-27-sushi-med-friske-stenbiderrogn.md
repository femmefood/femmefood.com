---
layout: post
title: Sushi med friske stenbiderrogn!
image: https://farm4.staticflickr.com/3811/12757706933_89e3951ea8_n.jpg
date: 2015-03-27 18:55
categories:
- Blogpost


---


I aften skal vi have min yndlingsspise, som er sushi! Jeg er vild med den ret, tror aldrig jeg bliver træt af den. Vi har lavet insideout med laks, agurk, gulerod og forårsløg rullet i stenbiderrogn. Mmmh! Det er gode sager :) Det er vores første stenbiderrogn i år, så det skal fejres!

![Sushi med friske stenbiderrogn](https://farm4.staticflickr.com/3811/12757706933_89e3951ea8_z.jpg)

## Sushi med friske stenbiderrogn (2 personer)

- 3 dl sushiris
- 4,5 dl vand
- 4 spsk. alm. eddike eller riseddike
- 2 spsk. rørsukker
- 1 avokado
- 4 forårsløg
- 1 agurk
- 1 gulerod
- 2 spsk. rørsukker
- 1/2 tsk. salt
- 1 stykke laks
- 4 stykker noritang
- Stenbiderrogn
- Salt
- Peber
- Chili- eller hvidløgsmajo ([Femme Foods hjemmerørte hvidløgsmajo](/2013/06/hjemmeroert-hvidloegsmajo-med-ovnbagte-fritter/))
- 1 rullemåtte
- Vita wrap


### Tilberedning

1. Kom 3 dl ris i en gryde med 4,5 dl vand.
2. Sæt gryden på fuld blus og sluk, når vandet koger.
3. Lad risene trække på den varme kogeplade i 20 min.
4. Skær agurken, guleroden og avokadoen ud i tynde skiver.
5. Skær forårsløgene, så de passer med noritangens længde og skær laksen ud i tynde skiver.
6. Når risene er førdige, kom eddike og rørsukker i gryden og rør rundt.
7. Pak rullemåtten helt ind i vita wrap.
8. Placér rullemåtten med vita wrap på et skærbræt.
9. Kom ris på rullemåtten med en ske eller hænderne. Tryk det fladt og fordel det på et areal, som svarer til 1 stykke noritang.
10. Anbring noritang-stykket ovenpå risene og kom en skive agurk, gulerod, avokado og laks på, så det ligger på 1/3 af noritang-stykket.
11. Put en stribe majo på, hvor agurken, avokadoen, guleroden og laksen ligger.
12. Rul tangstykket med rullemåtten og pres rullen godt sammen.
13. Gentag ovenstående procedure 3 gange mere.
14. Smag de friske stenbiderrogn til med salt og peber.
15. De friske stenbiderrogn fordeles i et jævnt lag på et stykke vita wrap og den færdig rullede insideout rulles deri.
16.  Skær tilsidst rullerne ud i 6-8 stykker pr. rulle.



## Frække Facts

Der er nu sæson for friske stenbiderrogn, som strækker sig fra december til maj. Det er første gang, at jeg har smagt friske stenbiderrogn, og hvor har de bare en flot farve! Det er slet ikke nødvendigt at farve dem mere røde eller sorte, som dem vi ser på glas i supermarkederne, og et ekstra plus ved dem her er, at de ikke indeholder konserveringsmidler.









