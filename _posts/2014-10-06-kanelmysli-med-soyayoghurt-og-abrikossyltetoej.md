---
layout: recipe
title: Kanelmysli med soyayoghurt og abrikossyltetøj
image: https://farm4.staticflickr.com/3936/15273844720_1aea461bc3_n.jpg
date: 2014-10-06 19:56
tags:
- Havregryn
- Kanel
- Mandler
categories:
- Opskrift
- Mælkefri
- Glutenfri
- Morgenmad



---
Jeg har en svaghed for kanel! Så jeg fik den idé at blande det sammen med mysli - mmmh siger jeg bare! Det bliver én af mine nye morgenmadsfavoritter :) Vi spiste myslien med soyayoghurt og abrikossyltetøj - det må siges at være en ret så lækker kombi! 
Hvad spiser I til morgenmad? Jeg spiser tit det samme til morgenmad i hverdagene, hvilket må siges at være lidt ensformet og kedeligt :)


![Kanelmysli med soyayoghurt og abrikossyltetøj](https://farm4.staticflickr.com/3936/15273844720_1aea461bc3_z.jpg) 


## Kanelmysli med soyayoghurt og abrikossyltetøj (1-2 potioner)
- 1,5 dl mandler
- 1 dl kokossukker
- 3 dl grovfalsede havregryn
- 6 spsk. kanel
- Soyayoghurt
- [Abrikossyltetøj](http://www.urtekram.dk/produkter/foedevarer/smoerb,marmelad/rigoni-abrikosmarmelade-oeko-250-g)






### Tilberedning
1. Hak mandlerne.
2. Kom kokossukker på en pande og smelt det ved lidt over middelvarme (obs. det smelter ikke som sukrose altså almindeligt, hvidt sukker).
3. Kom mandler og havregryn på panden, og bland det rundt med kokossukkeret.
4. Tilsæt kanel og vend myslien grundigt i det.
5. Hæld soyayoghurt op i et glas eller skål og kom den nylavede mysli på og abrikossyltetøj.
6. Velbekomme :)








## Frække Facts
Kanel er et ældgammel krydderi. Der sælges i dag hovedsagligt to forskellige typer kanel Ceylon-kanel og cassiakanel. Ceylon-kanel stammer fra Sri Lanka deraf dets navn Ceylon, som er en by på Sri Lanka. Ceylon-kanel er det ægte kanel. Ægte kanel indeholder meget lidt kumarin i forhold til cassiakanel. Kumarin kan i væreste fald give leverskader. Cassiakanel er det, som bliver solgt mest i de danske dagligvarebutikker, dog kan man finde ægte kanel nogle steder. Kanel indeholder beta-karoten og C-vitamin samt mineralerne kalium og calcium.