---
layout: post
title: Femme Food 1 år
image: https://farm3.staticflickr.com/2812/13888041335_f5f29741e4_n.jpg
date: 2014-04-16 9:30
tags:
- Sukker
- Stevia
- Mandelmel
- Kastanjemel
- Kakao
- Olivenolie
- FiberHUSK
- Hindbær
- Husblas
categories:
 - Laktosefri
 - Glutenfri
 - Sukkerfri
 - Sødt
 - Dessert 
 - Opskrift
---

I dag er det Femme Foods fødselsdag, hurra, hurra, hurraaaa… Vi er kommet i fødselsdagshumør og lavet en lækker fødselsdagslagkage! Vi har bygget lagkagen op af chokoladebunde med hindbærmousse imellem. Mums siger jeg bare :) Udover at fejre Femme Foods 1 års fødselsdag, vil vi gerne ved samme lejlighed sige tak for alle dem, som lægger og har lagt vejen forbi bloggen. Det gør det hele lidt mere sjovt at blogge, når man ved, at der er nogle, som følger med på den anden side af skærmen. :)

I må alle have en god dag i det lækre vejr! Femme Food har opført sig ordentligt. ;)

![Femme Food 1 år](https://farm3.staticflickr.com/2812/13888041335_f5f29741e4_z.jpg)


## Choko-lagekage-bunde (2 styk)
- 4 æg
- 1 dl sukker
- 1 dl stevia
- 4 dl mandelmel
- 2 dl kastanjemel
- 6 spsk. kakaomel
- 4 dl vand
- 3 dl olivenolie
- 1 tsk. FiberHUSK
- 1 tsk. bagepulver
### Tilberedning
1. Del først æggene i hver sin skål. 
2. Pisk æggeblommerne med sukker og stevia.
3. Tilsæt mandelmel, kastanjemel, kakaopulver, vand, olivenolie, FiberHUSK og bagepulver i æggesnapsen.
4. Pisk æggehviderne stive og vend dem forsigtigt i dejen.
5. Hæl dejen i en springform og bag kagen i 40 min.
6. Når kagen er helt af kølet deles den på langs i to lagkagebunde.

## Hindbærmousse
- 8 dl hindbær (vi brugte friske)
- 4 æggehvider
- 1 soya cuisine (vi brugte [denne](http://www.naturli-foods.dk/sortiment/naturli-soya-cuisine.aspx))
- 1/2 dl sukker (eller kun 1 dl sukker)
- 1/2 dl stevia (eller kun 1 dl stevia)
- 10 blade husblas

### Tilberedning
1. Kom husblassene i en skål med vand. Tag et blad et efter et i skålen. Lad dem trække i vandet i ca. 10 min.
2. Kom hindbærene i en gryde og indkog dem i 10-15 min. Mos bærrene i gryden.
3. Kom husblassen i gryden. Rør rundt til det er smeltet.
4. Kom soya cuisinen i en skål, og pisk den til den øger sit volume.
5. Kom æggehvider i en anden skål og pisk til de er stive. Når de begynder at blive hvide og let skummende hældes sukkeret og/eller steviaen langsomt i.
6. Tilsæt hindbærrene til æggehviderne lidt efter lidt.
7. Tilsæt derefter soya cuisinen til marengs-hindbær-blandingen.

### Tip

Vi havde svært ved at få æggehviderne stive. Så vi fandt et gammelt fransk husmandsråd, som siger: Tilsæt lidt salt og citronsaft til æggehviderne. Det må siges, at hjælpe - stive æggehvider kom der :)

## Frække facts
Hindbær har sæson fra juni til september. De er rige på C-vitaminer, som stryker immunforsvret. Ligeledes indeholder de antocyaniner, som giver bærrene deres røde farve. Udover at give den smukke røde farve, har de vist sig at beskytte mod en lang række sygdomme såsom cancer og hjerte-kar-sygdomme, men derudover forhindre de også
aldring af huden og beskytter mod solens skarpe UV-stråler. :)