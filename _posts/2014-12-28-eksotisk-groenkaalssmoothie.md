---
layout: recipe
title: Eksotisk grønkålssmoothie
image: https://farm8.staticflickr.com/7500/15782362100_6acd18f484_n.jpg
date: 2014-12-28 19:00
tags:
- Grønkål
- Spinat
- Banan
- Ananas
- Bobabpulver
- Kokosmælk
categories:
- Opskrift
- Mælkefri
- Glutenfri
- Hvidt, raffineret sukkerfri
- Drikke
---

Jeg håber, at I har nydt/nyder juledagene og, at I har fået spist en masse lækker julemad og julesnacks! Vi har i hvert fald givet den gas, men nu er vi ved at omstille os lidt til hverdagens strabadser. Vi har i dag lagt ud med en eksotisk grønkålssmoothie. Det eksotiske i smoothien er, at den indeholder kokosmælk, banan, ananas og baobabpulver. Baobabpulver er pulver udvundet fra baobabfrugten, som stammer fra Afrika. Desuden er der grønkål og spinat i smoothien. Grønkål er sprængfyldt med A-, C- og  K-vitaminer og spinat bidrager med A-, B-, C-, E- og K-vitaminer og mineralerne kalium, calium, jern og zink. Så det er en sprængfyldt mineral- og vitaminbombe, som mætter i lang tid pga. kokosmælken. 

![Eksotisk grønkålssmoothie](https://farm8.staticflickr.com/7500/15782362100_6acd18f484_z.jpg)



## Eksotisk grønkålssmoothie

- 1 dåse kokosmælk (400 ml.)

- 1 moden banan

- 2 ringe ananas (ca. 1,5 cm stykket)

- 3-5 stængler grønkål uden stænglen (ca. 100 g. ) 

- 100 g. frosen spinat

- 1 spsk. [Baobab Frugt Pulver](http://senseofafrica.dk/) 



### Tilberedning
1. Kom alle ingredienserne i en blender og blen til det bliver en ensartet masse.



## Frække Facts
Baobabpulver er udvundet fra frugten, som hænger på baobabtræet. Baobabpulver har en syrlig og frisk smag, som minder om smagen af citrusfrugter. Baobabpulver har et fiberindhold på omkring 50 g. pr. 100 g., hvilket er meget højere end det frugt, som vi finder i supermarkedet. Eks. et æble giver 2 g. fibre pr. 100 g. Derudover har baobabpulver et stort indhold af C-vitamin og mineralerne magnesium, calcium og kalium. 