---
layout: post
title: Brændenældete med anis og lakridsrod
date: 2013-07-07
tags:
categories:
 - Laktosefri
 - Glutenfri
 - Sukkerfri
---

På med handsken og ud i det blå! Måske er det ikke tilfældigt, at den grønne,
brændende perle bliver kaldt _Nordens grønne te_? Den findes overalt, så den er
let at få fingrene i.  Den har et hav af helbredende egenskaber. Den er i sær
kendt for sit rige indhold af mineralerne; calcium, kalium, silicium og jern.
Derfor er den bl.a. blevet brugt til at kurere anæmi (blodmangel). Derudover har
den en rensende og afgiftende effekt på kroppen.

[ ![](http://1.bp.blogspot.com/-zsCHOuHrTfA/Udmb_6oqPbI/AAAAAAAAA_8/wDJedNBc8tE/s1600/Br%C3%A6nden%C3%A6ldete.jpg) ](http://1.bp.blogspot.com/-zsCHOuHrTfA/Udmb_6oqPbI/AAAAAAAAA_8/wDJedNBc8tE/s1600/Br%C3%A6nden%C3%A6ldete.jpg)


## Brændenældete med anis og lakridsrod
- en lille håndfuld brændenælder
- 1 tsk. anisfrø
- 1 lakridsrod

### Tilberedning
1. Først skylles de plukkede brændenældestilke tørres på et viskestykke i 1-2 døgn.
2. Put nælder, anisfrø og lakridsrod ned i en kop og overhæld det med kogende vand.


### Bonusinfo
Som sagt findes brændenælden alle steder i Danmark, dog er det vigtigt ikke at plukke dem, hvor der er meget forurening af luft og jord.

## Frække facts
Brændenælder indeholder de aktive indholdsstoffer: flavonoider, mineraler,
vitaminer, klorofyl, acetylcholin, histamin og seretonin. Og hvad er aktive
indholdsstoffer nu for noget? 
Aktive indholdsstoffer er de stoffer, som har vist sig at have en virkning på
kroppen.
Flavonoider (hører under phytonæringsstoffer) er de stoffer, der giver planten
dens grønne farve og har vist sig at have en gavnlig effekt mod en række
sygdomme, være anti-inflammatoriske og have antioxiderende virkning. Derudover
indeholder brændenælden C-vitamin, som er medvirkende til dannelsen af kollagen,
knogler og hjælper til optagelsen af jern, som også er i det grønne vidunder. :)
