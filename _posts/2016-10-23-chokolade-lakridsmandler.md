---
layout: recipe
title: Chokolade-lakridsmandler
image: https://c2.staticflickr.com/6/5694/30220037910_de22d23476_n.jpg
date: 2016-10-23 21:50

tags:
- Mandler
- Chokolade
- Lakrids





categories:
- Opskrift
- Mælkefri
- Glutenfri
- Hvidt, raffineret sukkerfri
- Snack

---

En simpel og super nem snack er disse chokolade-lakridsmandler. Som navnet antyder består de blot af tre ingredienser: mandler, chokolade og lakrids. De smager fantastiske! De er knasende, bitre og søde på samme, som giver en fuld og lækker smagsoplevelse. Hvis du vil have dem ekstra søde, kan du blande sukrinmelis i lakridspulveret (det kan vi stærkt anbefale). Vi laver tit en kæmpe portion chokolade-lakridsmandler og kommer dem på glas. Så har vi altid en lille snack til, når lækkersulten melder sig eller til der kommer ubudne gæster.




![Chokolade-lakridsmandler](https://c2.staticflickr.com/6/5694/30220037910_de22d23476_z.jpg) 



## Chokolade-lakridsmandler (10-15 små kugler)
- 2 dl mandler (100 g)
- 100 g mørk chokolade (70%)
- 1/2-1 dl lakridspulver

### Udstyr
- Evt. Chokoladesmelter



### Tilberedning
1. Kom mandlerne på en bageplade beklædt med bagepapir. Rist dem ved 180 C alm. ovn i 6-8 min.
2. Smelt chokoladen over et vandbad eller med en chokoladesmelter. Dyp en mandel i chokoladen med en gaffel til den er helt dækket med chokolade over det hele og kom mandlen tilbage på bagepapiret. Brug ovenstående fremgangsmåde til alle mandlerne.  
3. Hæld lakridspulver på en tallerken og vend mandlerne én efter én (Obs. chokoladen på mandlerne skal være næsten helt størknet, inden mandlerne vendes i lakridspulveret).


 