---
layout: recipe
title: Lagsagne med søde kartofler
image: https://farm4.staticflickr.com/3835/14581215555_daf6406c14_n.jpg
date: 2014-07-13 23:40
tags:
- Sød-kartoffel
- Oksekød
- Løg
- Tomater
- Knoldselleri
- Gulerødder 
- Gulerod
categories:
- Opskrift
- Laktosefri
- Glutenfri
- Sukkerfri
- Aftensmad


---

Vi har her til aften fået lagsagne! Vi har skiftet lagsagnepladerne ud med søde kartofler. Mmmh. Det må jeg sige blev rigtig lækkert! Jeg læste en artikel om, at kartofler bliver nedprioriteret til fordel for pasta og ris! Det synes vi er synd og skam! Så det har vi prøvet at lave om på med denne sød kartoffel-lagsagne. Jeg har så efterfølgende fundet ud af, at søde kartofler slet ikke er med i kartoffelfamilien. :)


![Lagsagne med søde kartofler](https://farm4.staticflickr.com/3922/14646475985_7bcee4008c_z.jpg)


## Lagsagne med søde kartofler 
- 3 store søde kartofler
- 600 g hakket oksekød
- 1 stort eller 2 små alm. løg
- 2 mellemstore gulerødder
- 1/4 knoldselleri
- 2 spsk. tomatpuré
- 1 dåse hakkede tomater
- 4 fed hvidløg
- 1 spsk. merian
- 1 tsk. timian
- Sojamælk uden sukker
- Salt
- Peber



### Tilberedning
1. Skræl de søde kartofler og skær dem i tynde skiver enten vha. en kartoffelskræller eller mandolinjern.
2. Pil, skræl og hak løget i mindre stykker og pres hvidløgene.
3. Brun løg og hvidløg i en gryde med lidt olie og tilsæt det hakkede oksekød.
4. Kom tomatpuré og de hakkede i gryden.
5. Riv gulerødder og knoldselleri og tilsæt det i gryden.
6. Tilsæt merian og timian og smag til med salt og peber.
7. Tænd ovnen på 180C på varmluft
8. Læg en bund af de skivede søde kartofler i et ildfast fad
9. Kom et lag kødsauce på og hæld lidt sojamælk over.
10. Brug samme fremgangsmåde og slut af med et lag søde kartofler. 
11. Sæt lagsagnen ind og bag den i 40 min.









## Frække Facts
Søde kartofler ligner og har samme konsistens som almindelige kartofler, men botanisk set er søde kartofler faktisk slet ikke kartofler. Søde kartofler er nemlig aflange rodfrugter, mens kartofler er underjordiske opsvulmede bladstængler. Søde kartofler stammer fra Amerika. De indeholder omkring 5% sukker hvorimod almindelige kartofler indeholder 0,5%. Deraf dens søde smag og navn. Søde kartofler er desuden rige på A-vitaminer og B-vitaminer samt mineralerne kalium og calcium. 