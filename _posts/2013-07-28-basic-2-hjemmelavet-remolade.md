---
layout: post
title: Hjemmelavet remolade
image: http://farm6.staticflickr.com/5537/12658627133_cc8c0a0ab9_n.jpg
date: 2013-07-28
tags:
categories:
 - Laktosefri
 - Glutenfri
 - Sukkerfri
---

Vi er i mad-laboratoriet på Trøjborg i gang med at lave “ting til dit
basiskøkken”. Årsagen til konceptet er at give et overblik og vise en alternativ
måde til at lave de traditionelle specialiteter. Det alt overskyggende ved
konceptet er, at så ved vi, hvad der er kommet i, og at det ikke er fyldt med
raffineret sukker og E-numre.

Vi har netop lavet en lækker, hjemmerørt remolade! Den består traditionelvis af
majo, cornichoner, kapers, løg, karry og gurkemeje, men vi har skiftet sukkeret
ud med stevia og kommet sprødt spidskål i fremfor hvidkål :)

[ ![](http://3.bp.blogspot.com/-tPxZomByVDY/UfVdLTEYxJI/AAAAAAAABBo/K42kqH3hc_c/s1600/Hjemmelavet_remolade.jpg) ](http://3.bp.blogspot.com/-tPxZomByVDY/UfVdLTEYxJI/AAAAAAAABBo/K42kqH3hc_c/s1600/Hjemmelavet_remolade.jpg)

## Hjemmelavet remolade
- 1 dl. majo ( se vores tidligere opskrift på [hvidløgsmajo](TODO)
- 1 tsk. kapers
- 1 blad spidskål uden stilk
- 1/2 rødløg
- 6 cornichoner
- 1 tsk. dijon sennep
- 1 tsk. karry
- 2 spsk. stevia
- 1 tsk. gurkemeje
- salt og peper

### Tilberedning
1. Hak spidskålen, rødløget og cornichonerne i mindre stykker.
2. Kom majo, sennep, karry, gurkemeje, stevia i en skål og bland rundt.
3. Kom spidskålen, rødløget og cornichoner i skålen og blend det hele med en
   stavblender. Smag til med salt og peber.
4. Kom remo'en i en genlukkelig beholder og lad den trække et døgn i køleskabet.

### Bonusinfo
Re-mo-lade kommer fra det franske rémola og betyder stor sort radise.

## Frække facts
Gurkemeje stammer fra det sydlige Asien og er kendt for sin gule farve. Dens
udseende er som ingefærs med sine krogede, korte rødder. Udover at have sin gule
farve, har det fine krydderi vist sig at have en masse gode egenskaber. Det har
vist sig at være betændelses- og bakteriehæmmende og at kunne lindre
mavesmerter.
