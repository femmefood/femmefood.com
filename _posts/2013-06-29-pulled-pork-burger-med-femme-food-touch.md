---
layout: post
title: Pulled pork burger med Femme Food touch
image: http://farm3.staticflickr.com/2863/12658625843_bc8340a60d_n.jpg
date: 2013-06-29
tags:
- Nakkefilet
- Dadler
- Stevia
- Dijonsennep
- Æbleeddike
- Tomattapanade
- Ketchup
- Chilisauce
- Hvidløg
- Sojasauce
- Gulerødder
- Spidskål
- Majo

categories:
 - Laktosefri
 - Glutenfri
 - Aftensmad
 - Burgerboller
 - Brød
---
Så er vi klar med Femme Food-udgaven af pulled pork burgeren! Den er boostet med
tæskelækre råvarer. Den brune farin er skiftet ud med dadler og stevia, og i
stedet for den traditionelle hvidkål i coleslawen, har vi piftet den op med
sprødt spidskål.  Kødet smelter på tungen, mens smagsløgene bades i en rus af
surt og sødt.

Vi er dybt forelsket i denne lille sag, mon du også er det? :)

[ ![](http://4.bp.blogspot.com/-zlaqCipeuHI/Uc7lo-gYdhI/AAAAAAAAA_U/WVP3MR4Hg5A/s600/Pulled_pork_burger.jpg) ](http://4.bp.blogspot.com/-zlaqCipeuHI/Uc7lo-gYdhI/AAAAAAAAA_U/WVP3MR4Hg5A/s600/Pulled_pork_burger.jpg)

Nakkefilet (den senere pulled pork) og coleslawen skal tilberedes dagen før, så
de kan stå og trække smag.

## Pulled pork burger med Femme Food touch
- 1 nakkefilet
- 6 burgerboller

### Tilberedning
1. Skær burgerbollen op.
2. Kom et lag pulled pork i og kom coleslaw ovenpå og vupti klar til at spise! :)

## Marinade til pulled pork
- 10 dadler
- 1 dl. olie
- 1 spsk. stevia
- 2 spsk. paprika
- 1 spsk. dijonsennep
- 2 spsk. æbleeddike
- 1 spsk. tomattapanade eller ketchup
- 2 spsk. chilisauce eks. Sabal Oelek
- 3 fed hvidløg
- 1 tsk. saltflager
- 1 æble i skiver
- Smag til med peber

### Tilberedning
1. Bland alle ingredienserne sammen og blend med en stavblender til der opnås en
   ensartet masse.
2. Smør marinaden på nakkefileten og kom den i en frysepose og kom den i
   køleskabet. Lad den stå natten over.
3. Tænd ovnen på 100C og kom nakkefileten i et ovnfast fad. For at opnå det
   bedste resultat skal fileten have en kernetemperatur på 90-95C. Hvis man ikke
   er udstyret med et stegetermometer, så er 10-13 timer et godt udgangspunkt alt
   afhængig af størrelsen.
4. Tag nakkefilet ud af ovnen, og lad den hvile i 30 min.
5. Tråd nakkefileten op med to gaffeler til det bliver en pulled pork.

## Coleslaw
- 10 gulerødder
- 1 lille spidskål (bonusinfo: der skal være halv/halv af gulerødder og
  spidskål)
- 2 dl. majo
- 1 spsk. dijonsennep
- 1 spsk. æbleeddike
- 1 spsk. stevia

### Tilberedning
1. Riv gulerødderne og skær spidskålen ud i små stykker. Kom det hele i en skål.
2. Bland mayo, sennep, æbleeddike og stevia i en skål og rør rundt.
3. Kom marinaden over gulerødderne og spidskålen og rør grundigt rundt. Stil
   skålen i køleskabet natten over.


## Barbecuesauce
- 2 spsk. stevia
- 3 spsk. æbleeddike
- 1 spsk. dion sennep
- 1 spsk. paprika
- 2 spsk. ketchup
- 1 tsk. chilisauce eks. Sabal Oelek
- 1 spsk. sojasauce 
- 3 fed hvidløg

### Tilberedning
1. Bland alle ingredienserne sammen i en skål og rør godt rundt.
2. Vend babecuesaucen i pulled porken.


## Frække facts
Nakkefileten bliver skåret ud fra nakkekammen, som sjovt nok sidder på grisens
nakke. Nakkefileten har mange fedtmarmoreringer og under den lange stegetid
opløses fedtet, som bidrager til mørheden i kødet. Nakkefileten er et
forholdsvis billigt stykke kød, men med  det samme, der står pulled pork på
pakken i supermarkedet, bliver det dyrt. Det er blot en nakkefiltet, som er
blevet marineret, og det kan man jo snildt selv gøre, og så ved man, hvad der er
i. Her har du i hvert fald opskriften på pulled pork :)
