---
layout: post
title: Kartoffel-porresuppe
image: https://farm8.staticflickr.com/7524/15091506834_8b806bed13_n.jpg
date: 2015-03-21 19:50
categories:
- Blogpost


---

Vejret har været lidt vinter-agtigt i dag. Så vi synes, at det var oplagt med suppe til aften! Vi har lavet en kartoffel-porresuppe. Det er min favorit suppe! Den er lækker cremet, og så har vi toppet den med bacon.. Mmh.. det sætter altså lige prikken over i'et :)





![Kartoffel-porresuppe](https://farm8.staticflickr.com/7524/15091506834_8b806bed13_z.jpg) 


## Kartoffel-porresuppe(4 personer)
- 1 spsk. olie
- 1 løg
- 2 fed hvidløg
- 1/2 kg kartofler
- 2-3 porrer (alt afhængig af størrelse)
- 1 liter grønsagsbouillon (vi brugte 1 spsk. [Herbamare](http://www.urtekram.dk/produkter/foedevarer/garniture/herbamare-urtebouillon-250-g) til 1 liter vand)
- 1 soyafløde (250ml.)
- 1 tsk. salt
- Friskkværnet hvid peber
- 1 pakke bacon (vi brugte [denne](http://www.aalbaekspecialiteter.dk/produkter/den-oekologiske-slagter/oeko-roeget-bacon.aspx) fra Aalbæk)






### Tilberedning
1. Skræl kartoflerne og hak dem i små tern og skær porrerne i mindre stykker.
2. Hæld olien i gryden, og varm det op. 
3. Hak løget og pres hvidløgene. Kom løg og hvidløg i gryden, og svits det i ca. 1 min. 
4. Tilsæt kartofler og porrer og svits i yderligere ca. 2 min. 
5. Hæld bouillon ved og lad suppen koge i ca. 30 min. - eller til grønsagerne er møre. 
6. Blend suppen til den er jævn med en stavblender.
7. Tilsæt herefter soyafløden.
8. Bring suppen i kog og smag den til med salt og peber.
9. Steg baconen på en pande til det er sprødt.








## Frække Facts
Kartofler stammer fra Sydamerika. Efter kartoffelen landede i Danmark, blev det en dansk nationalspise, men i dag bliver der spist mindre og mindre kartofler, da pasta og ris er blevet blandt danskernes favoritterne. Kartofler har færre kalorier end ris og pasta, og samtidig er de rige på kostfibre, B- og C-vitaminer samt mineralerne jern, kalium, magnesium.













