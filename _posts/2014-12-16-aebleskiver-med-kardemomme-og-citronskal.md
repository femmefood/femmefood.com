---
layout: recipe
title: Glutenfrie æbleskiver med kardemomme og citonskal
image: https://farm9.staticflickr.com/8577/15408706724_736c9130c1_n.jpg
date: 2014-12-16 10:50
tags:
- Æbleskiver
- Kardemomme
- Citronskal
categories:
- Opskrift
- Mælkefri
- Glutenfri
- Sødt

---
Duften af æbleskiver i hele hytten minder mig om jul! Vi har været i gang med at stege æbleskiver. Dog er de ikke helt, som de plejer. Vi har nemlig lavet dem glutenfrie. Det vil sige, at vi har byttet hvedemelet ud med rismel. Desuden er der to ting, som vi mener, at man ikke kan gå på kompromis med. Det er kardemomme og citronskal! Det giver lige det sidste pift til æbleskiverne! Jeg synes, at smagen og konsistensen er den samme, som dem vi kender fra vores mor, mormor, bedstemor eller hvem der har stået for æbleskivestegningen. :)  Vi spiste de lune æbleskiver med jordbærmarmelade og flormelis, mmmh :)

![Æbleskiver med kardemomme og citonskal](https://farm9.staticflickr.com/8577/15408706724_736c9130c1_z.jpg)



## Æbleskiver med kardemomme og citonskal
- 3 æg
- 4 dl rismel
- 1 majsstivelse
- 1 tsk. kardemomme
- 1/2 tsk. salt
- 5 dl rismælk eller sojamælk
- Revet citronskal fra økologisk citron
- 1 tsk. natron
- Rapsolie til stegning
- Strikkepind




### Tilberedning
1. Del æggene i hvide og blomme. 
2. Pisk hviderne stive i en skål.
3. Kom blommerne og resten af ingredienserne pånær natron i en anden skål og rør det sammen.
4. Tilsæt de stive hvider og natron i skålen.
5. Varm æbleskivepanden godt op og kom lidt raspsolie i hvert hul.
6. Fyld hvert æbleskivehul op med dej.
7. Vend æbleskiverne med en strikkepind, når de har dannet en skorpe. 



## Frække Facts
Æbleskiver er en dansk delikatesse, som har været kendt siden 1800-tallet. Navnet æbleskive kommer af, at man i gammeldage kom en skive fra et æble ind i æbleskiven. Da æbleskiver er så inkarnerede danske, hedder de på engelsk Danish doughnuts.