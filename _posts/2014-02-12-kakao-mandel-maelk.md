---
layout: recipe
title: Kakao-mandel-mælk
image: http://farm3.staticflickr.com/2849/12658967024_948303c286_n.jpg
date: 2014-02-12
tags:
 - Mandler
 - Stevia
 - Kakao
 - Sukker
categories:
- Opskrift
- Mælkefri
- Glutenfri
- Hvidt, raffineret sukkerfri
- Drikke
---


Der er ikke noget bedre end at slæbe dynen ind i stuen og så putte under den i
det her triste og grå vejr! Til hyggen har vi lavet en kop kakao! Kakao'en er
lavet på mandelmælk, da jeg desværre ikke kan tåle komælk. Jeg sidder her og
nipper til den, og jeg må sige, at den smager meget som en ganske almindelig kop
kakao meeen med et twist af marcipansmag. Vi synes, at det blev et meget godt
resultat til sådan en hygge-onsdag.

![Kakao-mandel-mælk](http://farm3.staticflickr.com/2849/12658967024_948303c286.jpg)

## Kakao-mandel-mælk (2 kopper)
- 1,5 dl. mandler 
- 5 dl. vand
- 1 spsk. kakao (tilføj mere hvis du ønsker kraftigere smag :) )
- 1 spsk. sukker
- 1 tsk. stevia
- Foodprocesser (stor mini-hakker)
- Si
- Tepose
- Skål

### Tilberedning

1. Afmål 1,5 dl. mandler og kom dem over i en keramisk skål.
2. Kog vand i en elkedel. Når vandet koger kommes det over mandlerne. Lad
   mandler stå og trække i vandet i min. 30 min. 
3. Kom 5 dl. vand i en foodprocesser.
4. Smut mandlerne og kom dem over i foodprocesseren. Kør indtil mandlerne er
   finthakket.
5. Hæld massen gennem en si et par gange og hæld dernæst massen ned i en tepose
   for at få de sidste mandelkorn væk.
6. Hæld den færdigsiede masse over i gryde og tilsæt kakao, sukker og stevia.
   Tænd for middelvarme på kogepladen.
7. Rør rundt i kakao'en indtil den har en god temperatur.
8. Nu er den færdiglavet kakao-mandel-mælk klar til at komme over i to kopper og
   vupti så er der serveret. :)

### Tip
Du kan lave ekstra mandelmælk og komme på flaske i kølleren til smoothies.

Så er vi kommet på PINTEREST! og du kan komme dertil ved at trykke her. Vi er
glade for at der allerede er nogen, som har pinterestet os. :) 

## Frække facts
Mandler er rige på umættede fedtsyrer,calcium,magnesium og vitaminer B og E.
E-vitamin er en stærk antioxidant, som vil sige at den beskytter mod frie
radikaler. Hver enkelt celle i kroppen er omgivet af et fedtlag. E-vitamin
beskytter derved fedtstofferne i fedtlaget mod harskning pga. dens
antioxidantiske effekt. E-vitamin forebygger desuden blodpropper idet den sænker
blodets indhold af LDL-kolesterol (bliver også kaldt det dårlige kolesterol) og
ikke nok med det styrkes hjernens funktion af E-vitamin.
