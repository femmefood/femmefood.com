---
layout: post
title: Hjemmelavet ketchup med og uden sennep
image: http://farm8.staticflickr.com/7450/12658496785_c165e2b161_n.jpg
date: 2013-07-08
tags:
- Rødløg
- Tomater
- Dadler
- Stevia
- Æbleeddike
- Tomatpasta
categories:
 - Laktosefri
 - Glutenfri
 - Basic-ting til køkkenet
 - Basisvarer
---

Det lyder måske lidt kedeligt, men her kommer en perlerække af hjemmelavede
basisvarer til dit køkken.
Den røde, aflange flaske, som vi finder på hylderne i supermarkederne, der går
under navnet ketchup, ser meget uskyldig ud, men den er faktisk propfyldt med
sukker! Derfor har vi i mad-laboratoriet på Trøjborg lavet en hjemmelavet
udgave, hvor vi har udskiftet den hvide raffinerede sukker med stevia og dadler.

 
![Hjemmelavet ketchup med og uden sennep](http://farm8.staticflickr.com/7450/12658496785_c165e2b161.jpg)

## Hjemmelavet ketchup uden sennep
- 1 rødløg
- 1 dåse hakket tomater (ca. 400 g.)
- 1 dåse tomatpasta (ca. 140 g.)
- 5 dadler
- 2 dl dryslet stevia 
- 1 dl. æbleeddike
- 1 glas flaske (obs. desinficér flasken med kogende vand inden ketcupen kommer på)

### Tilberedning
1. Hak løget i mindre stykker.
2. Kom de hakkede tomater, tomatpasta, dadler, stevia, rødløg og æbleeddike i en gryde. Lad det simre ved lavt blus til konsistensen er tyk.
3. Puré med en stavblender til en ensartet masse.
4. Lad massen køle af og kom den derefter på flaske. Evt. kan ketchupen konservéres med en 1/2 tsk. Atamon.

## Hjemmelavet sennepsketchup
Brug overstående fremgangsmåde og tilsæt dijonsennep til allersidst. Kom fra 3 spsk. dijon og opefter, alt afhængig af, hvor stærk du ønsker den.

## Frække facts
Tomat-planten er oprindeligt fra Mexico og er ved koloniseringen blevet spredt
rundt om i verden. Den er udelukkende dyrket pga. dens store, røde frugter, da
resten af planten er giftig.

Tomater er rige på A- og C-vitaminer og phytonæringsstoffet lycopen, som giver
tomaten dens røde farve. Udover at give den flotte røde farve, viser det sig at
lycopen er en stærk antioxidant, som beskytter imod prostatakræft og andre
kræfttyper, da "formen af lycopen-molekylet gør det meget mere effektivt at
minimere frie radikaler" siger Dr. Edward Giovannucci, professor i ernæring og
epidemiologi ved Harvard School of Public Health.
