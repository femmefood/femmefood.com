---
layout: post
title: Glutenfri og mælkefri bagekurser og madlavningskurser til efteråret og i det nye år!
image: https://farm1.staticflickr.com/544/20009238290_36a93b7b8f_n.jpg
date: 2015-08-01 15:10
categories:
- Blogpost


---

Winnie afholder glutenfri og mælkefri bage- og madlavningskurser til efteråret og i det nye år 2016. Bage- og madlavningskurserne bliver afholdt i Horsens, Hedensted og Vejle. Desuden afholder hun et kursus kaldet *Sundt og Sødt*, som også afholdes i Horsens, Hedensted og Vejle! Derudover afholder hun et kursus i Aarhus kaldet det *Det veganske mejeri*, hvor du lærer at lave hjemmetlavet mælkefri ost, yoghurt og mælk.
Kom og vær med til nogle spændende og lærerige dage. Alle kurserne fokuserer på lækker og velsmagende mad uden mælk, gluten og hvidt sukker. 
 

![Kurser](https://farm1.staticflickr.com/544/20009238290_36a93b7b8f_z.jpg) 


Du kan se en oversigt over alle kurserne, som bliver afholdt i Horsens, Hedensted og Vejle [her](http://www.fof.dk/horsens-hedensted-vejle/Kursusoversigt/mad-og-broed/Gluten-%20og%20maelkefri%20kokken) og *Det veganske mejeri*, som bliver afholdt i Aarhus kan findes [her](http://www.fof.dk/aarhus/Kursusoversigt/kunst-og-fritid/mad-og-vin/madlavning/det-veganske-mejeri?id=202831).

Vi har også beskrevet kurserne nedenfor.



##Madlavningskursus (Horsens, Hedensted og Vejle)
Gennem kurset får du kendskab til nye såvel som velkendte retter alle uden mælk, gluten og hvidt sukker.
Der er 4 kursusgange á 3 timers varighed. Hver kursusgang er inddelt i et tema. Første kursusgang er **morgenmad/brunch**, anden kursusgang **frokost og madpakke**, tredje kursusgang er **aftensmad** og fjerde kursusgang er **desserter og snacks**.
 
Kurset afholdes i samarbejde med FOF og du kan læse mere om de enkelte kurser og tilmelde dig [her](http://www.fof.dk/horsens-hedensted-vejle/Kursusoversigt/mad-og-broed/Gluten-%20og%20maelkefri%20kokken/det-gluten-og-maelkefri-koekken).
 
Prisen for kurset er 995,-  inkl. materialeudgifter.
 
 

##Bagekursus (Horsens, Hedensted og Vejle)
Gennem kurset får du fif til, hvordan du får et godt resultat med en glutenfri og mælkefri dej.  På kurset lærer du at lave lige fra risrugbrød og boller til pølsebrød og hindbærsnitter.
 
Kurset afholdes i samarbejde med FOF og du kan læse mere om de enkelte kurser og tilmelde dig [her](http://www.fof.dk/horsens-hedensted-vejle/Kursusoversigt/mad-og-broed/Gluten-%20og%20maelkefri%20kokken/gluten-og-maelkefri-bagning).
 
Prisen for kurset er 1362,-  inkl. materialeudgifter.



##Sundt og Sødt (Horsens, Hedensted og Vejle)
På kurset laver I sunde snacks, kager, lækre desserter og hjemmelavede ispinde - alt uden hvidt sukker! Læs mere om kurset og tilmeld dig [her](http://www.fof.dk/horsens-hedensted-vejle/Kursusoversigt/mad-og-broed/Gluten-%20og%20maelkefri%20kokken/sundt-og-soedt-uden-maelk-gluten-og-hvidt-sukker).

Prisen for kurset er 399,- inkl. materialeudgifter.
 
 

##Det veganske mejeri (Aarhus)
Her lærer du at lave forskellige typer mælkefrie oste, forskellige slags mælkefri drikke og yoghurt. Læs mere om kurset [her](http://www.fof.dk/aarhus/Kursusoversigt/kunst-og-fritid/mad-og-vin/madlavning/det-veganske-mejeri?id=202831).
Kurset er det eneste på nuværende tidspunkt, som bliver afholdt i Aarhus, men vi arbejder på at få sat flere kurser op i Aarhus. Så følg med ☺  
 
 
 
Du må endelig skrive, hvis der er dukket nogle spørgsmål op vedrørende kurserne. Skriv til **hello@femmefood.com***.
 
Winnie håber og glæder sig til at se jer! ☺ 














