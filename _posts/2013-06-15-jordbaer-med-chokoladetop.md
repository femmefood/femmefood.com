---
layout: post
title: Jordbær med chokoladetop
image: http://farm3.staticflickr.com/2881/12658496425_d9f4d90408_n.jpg
date: 2013-06-15
tags:
- Jordbær
- Mørk chokolade

categories:
 - Laktosefri
 - Glutenfri
 - Snacks
---
Mmmmh... En af sommerens klassikere er jordbær! Og de bliver bare ekstra
delikate, når de bliver dyppet i mørkt chokolade.
Jeg bliver aldrig træt af den dejlige smag, så de er igen i år en af mine
favorit sommerdesserter. Mine favorit jordbær er helt klart danske, da de er små
og spækket med en masse smag.

![Jordbær med chokoladetop](http://farm3.staticflickr.com/2881/12658496425_d9f4d90408.jpg)

Ikke nok med at jordbær har en fantastisk smag, er de sprængfyldte med gode
vitaminer og næringsstoffer. Jordbær er rige på C-vitamin, faktisk indeholder de
mere end i citrusfrugter. Jordbærs indhold af C-vitamin er 76mg/100g
sammenlignet med en appelsin, som har et indhold på 61mg/100g ([foodcomp.dk](http://foodcomp.dk/)).

## Jordbær med chokoladetop
- 250g jordbær
- 1/4 plade mørk chokolade (Jeg foreslår 70%, jo højrere des bedre:))
- 15 små, træ grillspyd
- 1 højt glas

### Tilberedning
1. Skyl jordbærrene og lad dem tørre på et nyt viskestykke eller køkkenrulle.
2. Kom vand i en gryde og tænd kogepladen på lidt over middelvarme. 
3. Kom chokoladen i en lille skål og sænk skålen ned i vandet.
4. Mens chokoladen smelter, kommes jordbærrene på spyd.
5. Sluk kogepladen, når chokoladen er smeltet.
6. Dyp halvdelen af jordbærret i chokoladen og lad det tørre lidt, inden spydet
   sættes ned i vasen med jordbærret på.

## Frække facts
De små lækkerbiskner indeholder phytonæringsstoffer, som giver bærret dens røde
farver, men udover at give den flotte røde farve, har stofferne vist sig at have
en gavnlig effekt på kroppen. Det viser sig, at de forebygger en lang række
sygdomme såsom cancer og hjerte-kar-sygdomme, men derudover forhindre de også
aldring af huden og beskytter mod solens skarpe UV-stråler. :)
