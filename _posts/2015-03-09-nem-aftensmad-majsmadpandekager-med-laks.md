---
layout: post
title: Nem aftensmad - majsmadpandekager med laks! 
image: https://farm6.staticflickr.com/5515/14081117311_bc1fd25b23_n.jpg
date: 2015-03-09 13:45
categories:
- Blogpost


---
I aften skal vi have majsmadpandekager med laks! Det er en dejlig nem ret at starte ugen ud med, men samtidig smager det afsindigt godt! :) Jeg er vild med kombinationen af laks og avokado. Vi spiser dem med sennepsdressing, men tror også de ville være lækre med avokadomajo. Opskriften på avokadomajo, kan findes [her](http://www.femmefood.com/2013/07/burger-med-gedeost-og-advokadomajo/).

Piiist... Kan også spises med kylling! 

![Majsmadpandekager med lækker laks](https://farm6.staticflickr.com/5515/14081117311_bc1fd25b23_z.jpg)


## Sennepsdressing 
- 1/2 dl olivenolie
- 1-2 tsk grov sennep
- 1 spsk. æbleeddike
- 4 tsk. timianhonning
- Salt
- Peber

### Tilberedning
1. Bland alle ingredienserne.
2. Smag til med salt og peber.


## Majsmadpandekager (10 styk)
- 4 æg
- 2 dl majsmel
- 1 dl rismel
- 4 dl vand
- 2 spsk. olivenolie
- 1 tsk. salt
- 200 g røget laks
- 1 avokado
- 1 rødløg
-  6 ærtebælge
- Ærteskud (kan købes ligesom basilikum, persille osv.)




### Tilberedning
1. Kom 4 æg i en skål og rør rundt.
2. Tilsæt majsmel og rismel og rør rundt.
3. Tilsæt lidt efter lidt vand i skålen.
4. Kom derefter olivenolie og salt i.
5. Steg pandekagerne på panden - 2 min på hver side.
6. Skær avokadoen ud og hak løget.
7. Udhul ærtebælgene og skær et par ærteskud af.
8. Kom alle grøntsagerne i pandekagen og hæld sennepsdressingen ud over.

















## Frække Facts
Ærter er en af de ældste afgrøder, som findes. De stammer sandsynligvis fra Mellemøsten og Asien. Ærter har sæson fra juni-august. De grønne sager indeholder A-, B-, C-vitaminer samt indeholder mineralerne kalium, fosfor og jern. Hvis ærterne bliver melet i smagen, er det fordi de er blevet gamle. Det skyldes, at sukkerstoffet i ærterne er blevet omdannet til stivelse. 














