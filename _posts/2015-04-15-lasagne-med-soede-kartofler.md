---
layout: post
title: Lasagne med søde kartofler!
image: https://farm8.staticflickr.com/7664/17146573182_cf27095713_n.jpg
date: 2015-04-15 19:45
categories:
- Blogpost


---
Menuen skal i aften stå på lasagne! Det er ikke en helt traditionel lasagne. Lasagnepladerne er blevet skiftet ud med søde kartofler. Mmmh, det må siges at være en ret lækker udskiftning! 

Hvis du hellere vil have en helt traditionel lasagne kan du finde opskriften på vores [glutenfri lasagneplader](http://www.femmefood.com/2015/04/hjemmelavede-glutenfrie-lasagneplader/).


![Lasagne med søde kartofler](https://farm8.staticflickr.com/7664/17146573182_cf27095713_z.jpg)


## Lasagne med søde kartofler 
- 3 store søde kartofler
- 600 g hakket oksekød (eller sojakød)
- 1 stort eller 2 små alm. løg
- 2 mellemstore gulerødder
- 1/4 knoldselleri
- 2 spsk. tomatpuré
- 1 dåse hakkede tomater
- 4 fed hvidløg
- 1 spsk. merian
- 1 tsk. timian
- 200 ml. sojamælk uden sukker
- Salt
- Peber



### Tilberedning
1. Skræl de søde kartofler og skær dem i tynde skiver enten vha. en kartoffelskræller eller mandolinjern.
2. Pil, skræl og hak løget i mindre stykker og pres hvidløgene.
3. Brun løg og hvidløg i en gryde med lidt olie og tilsæt det hakkede oksekød.
4. Kom tomatpuré og de hakkede tomater i gryden.
5. Riv gulerødder og knoldselleri og tilsæt det i gryden.
6. Tilsæt merian og timian og smag til med salt og peber.
7. Tænd ovnen på 180C på varmluft
8. Læg en bund af de skivede søde kartofler i et ildfast fad.
9. Kom et lag kødsauce på og hæld lidt sojamælk over.
10. Brug samme fremgangsmåde og slut af med et lag søde kartofler. 
11. Sæt lasagnen ind i ovnen og bag den i 40 min.









## Frække Facts
Søde kartofler ligner og har samme konsistens som almindelige kartofler, men botanisk set er søde kartofler faktisk slet ikke kartofler. Søde kartofler er nemlig aflange rodfrugter, mens kartofler er underjordiske opsvulmede bladstængler. Søde kartofler stammer fra Amerika. De indeholder omkring 5% sukker hvorimod almindelige kartofler indeholder 0,5%. Deraf dens søde smag og navn. Søde kartofler er desuden rige på A-vitaminer og B-vitaminer samt mineralerne kalium og calcium. 