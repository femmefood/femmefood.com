---
layout: post
title: Burger med gedeost og advokadomajo
image: http://farm4.staticflickr.com/3779/12658497405_f7339f31a0_n.jpg
date: 2013-07-21
tags:
categories:
 - Glutenfri
 - Sukkerfri
---

Der har været lidt stille på bloggen... Min kære søster har lagt syg med en
alvorlig halsbetændelse, men nu er hun på banen igen til at skyde lækre billeder
og stå med forklædet ude i køkkenet. :)

Burger. En klassiker. Vi har peppet burgeren lidt sommerligt op med gedeost, friske grøntsager og advokadomajo. Namme nam! Vi synes selv, at det blev et lækkert resultat, og jeg er især forelsket i advokadomajo'en!

[ ![](http://3.bp.blogspot.com/-YfroxKsMM_8/UevFosZ7XlI/AAAAAAAABBM/zkGyeL1A4yQ/s1600/Burger_med_gedeost.jpg) ](http://3.bp.blogspot.com/-YfroxKsMM_8/UevFosZ7XlI/AAAAAAAABBM/zkGyeL1A4yQ/s1600/Burger_med_gedeost.jpg)


## Advokadomajo
- 2 advokadoer
- 4 spsk. hjemmerørt hvidløgsmajo ( [Femme Foods hjemmerørte hvidløgsmajo](http://www.femmefood.com/2013/06/hjemmerrt-hvidlgsmajo-med-ovenbagte.html))
- 3 fed hvidløg (kan undlades, da der er hvidløg i majo'en, men bliver lidt ekstra stærk)
- 1 chili (vi brugte en 1/4 chili)
- 1 citron
- salt og peber

### Tilberedning
1. Skær advokadoerne op og udhul dem med en ske. Kom advokadoen ned i en skål.
2. Kom majo, hvidløg, chili i skålen og mos blandingen med en stavblender.
3. Smag den nymoste advokadomajo til med citron, salt og peber.


## Burger med gedeost
- 6 burgerboller
- 500 g. hakket oksekød 
- 3 skoleagurker
- 1 rødløg
- rocula
- gedeost
- ketchup [Hjemmelavet ketchup](TODO)

### Tilberedning
1. Skær burgerbollen op.
2. Smør top og bund med advokadomajo.
3. Kom bøffen med gedeost og grøntsagerne i og så er den klar til at spise. :)

## Frække facts
Frækkefacts handler i dag om gedeost! Jeg har netop fundet ud af, at jeg godt
kan tåle gedeost :) Jeg synes, at det er dejligt at kunne spise  gedeost, nu når
jeg ikke kan tåle ost fra en ko. Jeg har læst mig frem til at gedemælk har en
anden aminosyresammensætning end komælk og ligner mere modermælk. Det må være
derfor, at min kroppen ikke reagerer på det, da jeg jo som sagt ikke kan tåle
proteinet kasein.

Du kan læse mere i mit indlæg "om os" her:  [Om Femme
Food](http://www.femmefood.com/about/). Jeg synes, at det kunne være interessant
at vide, om du/I har oplevet det samme.
